{
  "decision_id": "509/2529",
  "title": "คำพิพากษาศาลฎีกาที่ 509/2529",
  "summary": "ผู้เสียหาย4คนมีอายุกว่า13ปีแต่ยังไม่บรรลุนิติภาวะส่วนผู้เสียหายอีก3คนมีอายุไม่เกิน13ปีผู้เสียหายไปพบจำเลยโดยจำเลยทำอุบายทำนายว่าผู้เสียหายดวงชะตาไม่ดีจะต้องให้จำเลยสะเดาะเคราะห์ให้เมื่อจำเลยใช้อวัยวะเพศของจำเลยสอดเข้าไปในทวารหนักของผู้เสียหายผู้เสียหายบ่นเจ็บจำเลยบอกให้อดทนที่จำเลยใช้อวัยวะเพศของจำเลยสอดเข้าไปในทวารหนักของผู้เสียหายได้นั้นก็โดยอาศัยความเบาปัญญาของผู้เสียหายซึ่งเป็นผู้เยาว์ที่หลงเชื่อว่ากรณีที่จำเลยกระทำต่อผู้เสียหายเป็นการสะเดาะเคราะห์จึงไม่เป็นการขู่เข็ญว่าจะใช้กำลังประทุษร้ายจนผู้เสียหายอยู่ในภาวะที่ไม่สามารถขัดขืนให้จำเลยกระทำอนาจารการกระทำของจำเลยต่อผู้เสียหายที่มีอายุกว่า13ปีจึงไม่เป็นความผิดคงมีความผิดเฉพาะที่กระทำต่อผู้เสียหายที่เป็นเด็กอายุยังไม่เกิน13ปีตามป.อ.มาตรา279วรรคแรก. ___________________________ โจทก์ฟ้องขอให้ลงโทษจำเลยตามประมวลกฎหมายอาญา มาตรา 278,279, 91 จำเลยให้การปฏิเสธ ศาลชั้นต้นพิพากษาว่า จำเลยมีความผิดตามประมวลกฎหมายอาญามาตรา 278 รวม 4 กระทง จำคุกกระทงละ 1 ปี และผิดตามมาตรา 279วรรคสอง 3 กระทง จำคุก กระทงละ 2 ปี รวมจำคุก 10 ปี จำเลยอุทธรณ์ ศาลอุทธรณ์พิพากษาแก้เป็นว่า ให้ยกฟ้องโจทก์ในข้อหาฐานความผิดตามประมวลกฎหมายอาญา มาตรา 278 คงจำคุกจำเลยตามพิพากษาศาลชั้นต้นสำหรับข้อหากระทำอนาจาร ตามประมวลกฎหมายอาญา มาตรา 279 ไว้ 6 ปี โจทก์ฎีกา ศาลฎีกาวินิจฉัยว่า ปัญหาที่จะวินิจฉัยมีว่า การกระทำของจำเลยเป็นการขู่เข็ญ โดยใช้กำลังประทุษร้ายจนผู้เสียหายอยู่ในภาวะที่ไม่สามารถขัดขืนได้หรือไม่ ซึ่งเป็นปัญหาข้อกฎหมาย ข้อเท็จจริงฟังได้ว่า ผู้เสียหาย 4 คนมีอายุกว่า 13 ปี แต่ยังไม่บรรลุนิติภาวะส่วนผู้เสียหายอีก 3 คนมีอายุยังไม่เกิน 13 ปี ตามวันเวลาเกิดเหตุผู้เสียหายไปพบจำเลยโดยหลงเชื่อตามที่จำเลยทำอุบายทำนายว่าผู้เสียหายดวงชะตาไม่ดีจะต้องให้จำเลยสะเดาะเคราะห์ให้ตามที่จำเลยแนะนำ เมื่อจำเลยใช้อวัยวะเพศของจำเลยสอดเข้าไปในทวารหนักของผู้เสียหาย ผู้เสียหายบ่นเจ็บ จำเลยบอกให้อดทน เห็นว่าพฤติการณ์แห่งคดีที่จำเลยใช้อวัยวะเพศของจำเลยสอดเข้าไปในทวารหนักของผู้เสียหายได้นั้นก็โดยอาศัยความเบาปัญญาของผู้เสียหายซึ่งเป็นผู้เยาว์โดยผู้เสียหายหลงเชื่อว่า กรณีที่จำเลยกระทำต่อผู้เสียหายเป็นการสะเดาะเคราะห์จึงไม่เป็นการขู่เข็ญว่าจะใช้กำลังประทุษร้ายนอกจากนั้นคดียังได้ความว่าขณะที่จำเลยกระทำอนาจารต่อผู้เสียหายแต่ละรายนั้น ยังมีผู้เสียหายอื่นบางคนและสามเณรปราเมศอยู่ที่กุฎิเกิดเหตุด้วย ซึ่งแม้จะนอนหลับ แต่หากผู้เสียหายขัดขืนก็น่าจะหลีกเลี่ยงได้หรือร้องขึ้นบ้าง เพราะอยู่ในภาวะที่สามารถขัดขืนหรือร้องขอให้คนอื่นช่วยเหลือได้ เมื่อคดีไม่ปรากฎเช่นว่านั้นย่อมส่อแสดงว่าผู้เสียหายต่างยินยอมให้จำเลยกระทำอนาจารโดยหลงเชื่อว่าเป็นวิธีสะเดาะเคราะห์ต่อดวงชะตา มิใช่ถูกจำเลยขู่เข็ญจนผู้เสียหายอยู่ในภาวะที่ไม่สามารถขัดขืนให้จำยอมให้จำเลยกระทำอนาจารแต่อย่างใด การกระทำของจำเลยต่อผู้เสียหายที่มีอายุกว่า13 ปี จึงไม่เป็นความผิดตามฟ้อง คงมีความผิดเฉพาะที่กระทำต่อผู้เสียหายที่เป็นเด็กอายุยังไม่เกิน 13 ปี ตามประมวลกฎหมายอาญามาตรา 279 วรรคแรก พิพากษายืน.",
  "related_sections": {
    "ประมวลกฎหมายอาญา": [
      "ม. 91",
      "ม. 278",
      "ม. 279"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ จังหวัด ลำพูน",
    "จำเลย": "นาย อุดม หรือ สมเกียรติ เล็บครุฑ"
  },
  "judges": [
    "เฉลิม การปลื้มจิตต์",
    "บุญส่ง คล้ายแก้ว",
    "ธิรพันธุ์ รัศมิทัต"
  ],
  "lower_and_appeal_courts": []
}