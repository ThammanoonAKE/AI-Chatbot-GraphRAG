{
  "decision_id": "80/2529",
  "title": "คำพิพากษาศาลฎีกาที่ 80/2529",
  "summary": "โจทก์จำเลยเป็นทั้งทายาทและผู้จัดการมรดกตามคำสั่งศาลการที่จำเลยครอบครองทรัพย์มรดกจึงเป็นเรื่องผู้จัดการมรดกครอบครองทรัพย์มรดกแทนโจทก์ที่เป็นทายาทด้วย จำเลยจะอ้างอายุความมรดกมาตัดฟ้องมิให้โจทก์ซึ่งเป็นทายาทฟ้องขอแบ่งมรดกซึ่งจำเลยครอบครองอยู่หาได้ไม่. ___________________________ โจทก์ฟ้องขอแบ่งมรดกจากจำเลย จำเลยต่อสู้ว่าคดีขาดอายุความศาลชั้นต้นและศาลอุทธรณ์พิพากษาให้จำเลยแบ่งมรดกแก่โจทก์ จำเลยฎีกาศาลฎีกาฟังข้อเท็จจริงว่า นายยศ บิดาโจทก์ นางจา ชัยญาติ เป็นพี่ชายและพี่สาวนายดวง อะทะวงษา เจ้ามรดก นางคำมูลมารดานางอนงค์แสนมหายักษ์ เป็นน้องสาวเจ้ามรดก นายยศและนางคำมูลถึงแก่กรรมไปก่อนเจ้ามรดก ส่วนจำเลยเป็นภริยาของเจ้ามรดก เจ้ามรดกถึงแก่กรรมเมื่อวันที่ 21 กุมภาพันธ์ 2523 จำเลยร้อยขอเป็นผู้จัดการมรดกเมื่อวันที่ 7 มีนาคม 2523 ปรากฏตามสำนวนคดีแพ่งหมายเลขแดงที่100/2523 ของศาลจังหวัดเชียงราย โจทก์และนางจา ชัยญาติ ร้องคัดค้านคดีถึงที่สุด ศาลฎีกาพิพากษาให้โจทก์ จำเลย และนางจา ชัยญาติเป็นผู้จัดการมรดกของเจ้ามรดกร่วมกัน จำเลยเป็นฝ่ายครอบครองทรัพย์มรดกทั้งหมมด โจทก์ไม่เคยทำบัญชีทรัพย์มรดก และโจทก์ฟ้องคดีนี้เมื่อวันที่ 30 มิถุนายน 2525 ปัญหาที่ต้องวินิจฉัยในชั้นนี้คงมีว่าคดีของโจทก์ขาดอายุความหรือไม่ ศาลฎีกาเห็นว่า โจทก์จำเลยเป็นทั้งทายาทและผู้จัดการมรดกตามคำสั่งศาล การที่จำเลยครอบครองทรัพย์มรดกจึงเป็นเรื่องผู้จัดการมรดกครอบครองทรัพย์แทนโจทก์ซึ่งเป็นทายาทด้วย ถือได้ว่าโจทก์ครอบครองทรัพย์มรดกแล้ว จำเลยซึ่งเป็นผู้จัดการมรดกจะอ้างอายุความมาตัดฟ้องมิให้โจทก์ซึ่งเป็นทายาทฟ้องขอแบ่งมรดกซึ่งจำเลยครอบครองแทนอยู่หาได้ไม่ ฎีกาของจำเลยฟังไม่ขึ้น.",
  "related_sections": {
    "ประมวลกฎหมายแพ่งและพาณิชย์": [
      "ม. 1754"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "นาย สอน อะทะวงษา",
    "จำเลย": "นาง พัชรี อะทะวงษาฯ"
  },
  "judges": [
    "อำนวย เปล่งวิทยา",
    "สุชาติ จิวะชาติ",
    "เสรี แสงศิลป์"
  ],
  "lower_and_appeal_courts": []
}