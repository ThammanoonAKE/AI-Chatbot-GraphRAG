{
  "decision_id": "1384/2529",
  "title": "คำพิพากษาศาลฎีกาที่ 1384/2529",
  "summary": "ศาลอนุญาตให้เลื่อนคดีตามคำร้องของผู้ประกันเพื่อให้โอกาสผู้ประกันนำจำเลยมามอบต่อศาลถึง1เดือนเศษแต่ผู้ประกันกลับเพิกเฉยทั้งๆที่จำเลยเป็นข้าราชการซึ่งผู้ประกันสามารถติดตามหาตัวได้ไม่ยากจึงไม่มีเหตุอันควรปรานีที่จะลดค่าปรับให้แต่เมื่อเป็นคดีความผิดต่อส่วนตัวและโจทก์ถอนฟ้องหลังจากศาลชั้นต้นสั่งปรับผู้ประกันแล้วและก่อนคดีถึงที่สุดโดยอ้างว่าจำเลยชำระหนี้ให้โจทก์จนเป็นที่พอใจแล้วจึงมีเหตุใหม่ที่จะลดค่าปรับผู้ประกันลงอีก. ___________________________ คดีนี้สืบเนื่องมาจากโจทก์ฟ้องขอให้ลงโทษจำเลยตามพระราชบัญญัติว่าด้วยความผิดอันเกิดจากการใช้เช็ค ฯ ศาลชั้นต้นไต่สวนมูลฟ้องแล้ว มีคำสั่งให้ประทับฟ้องไว้พิจารณาผู้ประกันยื่นคำร้องขอให้ปล่อยจำเลยชั่วคราว ศาลชั้นต้นอนุญาตและตีราคา 80,000 บาทวันที่ 28 มกราคม 2528 จำเลยให้การรับสารภาพ และคู่ความขอเลื่อนคดีไป ต่อมาในวันที่ 10 เมษายน 2528 ซึ่งเป็นวันนัดฟังคำพิพากษาครั้งที่สามศาลสั่งปรับผู้ประกันตามสัญญาประกัน ออกหมายจับจำเลยและนัดฟังคำพิพากษาในวันที่ 15 พฤษภาคม 2528 ถึงวันนัดไม่ได้ตัวจำเลยมาศาล ศาลชั้นต้นจึงอ่านคำพิพากษาลับหลังจำเลย โดยให้จำคุกจำเลย 4 เดือน วันที่ 24 พฤษภาคม 2528 ตำรวจจับจำเลยส่งศาลตามหมายจับ วันที่ 17 มิถุนายน 2528 ผู้ประกันยื่นคำร้องขอให้ศาลลดค่าปรับ ศาลชั้นต้นเห็นว่าไม่มีเหตุอันสมควรที่จะลดค่าปรับมีคำสั่งให้ยกคำร้อง ผู้ประกันทั้งสองอุทธรณ์ ศาลอุทธรณ์พิพากษาแก้ เป็นว่าให้ลดค่าปรับผู้ประกันทั้งสองลงเหลือ 60,000 บาท นอกจากที่แก้ให้เป็นไปตามตำสั่งศาลชั้นต้น ผู้ประกันทั้งสองฎีกาของให้ลดค่าปรับ ศาลฎีกาเห็นว่า \"ศาลชั้นต้นอนุญาตให้เลื่อนคดีตามคำร้องของผู้ประกัน เพื่อให้โอกาสผู้ประกันนำจำเลยมามอบต่อศาล แต่ผู้ประกันก็ไม่สามารถนำจำเลยมามอบต่อศาลตามนัด แม้ครั้งสุดท้ายเมื่อวันที่ 10 เมษายน 2528 ผู้ประกันยื่นคำร้องขอเลื่อนคดี โดยอ้างว่าจำเลยติดราชการ ศาลไม่อนุญาตและให้ปรับผู้ประกันตามสัญญาประกันกับนัดฟังคำพิพากษา วันที่ 15 พฤษภาคม 2528 ผู้ประกันมีเวลาถึง1 เดือนเศษ ที่จะนำจำเลยมามอบต่อศาล เพื่อแสดงว่าผู้ประกันตั้งใจจะปฏิบัติตามสัญญาประกัน แต่แล้วผู้ขอประกันกลับเพิกเฉยทั้ง ๆที่จำเลยเป็นข้าราชการผู้ประกันสามารถติดตามหาตัวได้ไม่ยาก จึงไม่มีเหตุอันควรปรานี แต่เนื่องจากคดีนี้เป็นคดีความผิดต่อส่วนตัวโจทก์ยื่นคำร้องขอถอนฟ้องเมื่อวันที่ 28 มีนาคม 2529 ซึ่งเป็นเวลาก่อนคดีถึงที่สุด โดยอ้างว่าจำเลยได้ชำระหนี้ให้โจทก์จนเป็นที่พอใจแล้ว และจำเลยไม่คัดค้าน จึงมีเหตุใหม่อันสมควรที่จะลดค่าปรับผู้ประกันลงอีก พิพากษาแก้ เป็นว่าให้ปรับผู้ประกันทั้งสองเพียง 30,000 บาท\".",
  "related_sections": {
    "ประมวลกฎหมายแพ่งและพาณิชย์": [
      "ม. 383"
    ],
    "ประมวลกฎหมายวิธีพิจารณาความอาญา": [
      "ม. 119",
      "ม. 198",
      "ม. 216"
    ],
    "พระราชบัญญัติว่าด้วยความผิดอันเกิดจากการใช้เช็ค": [
      "ทั่วไป"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "นาง สมพร กวยาสกุล",
    "จำเลย": "นาง เข็ม ขันติวงศ์  กับพวก"
  },
  "judges": [
    "อาจ ปัญญาดิลก",
    "ดำรง สายเชื้อ",
    "ไพจิตร วิเศษโกสิน"
  ],
  "lower_and_appeal_courts": [
    "การบังคับคดีตามสัญญาประกันโดยเนื้อแท้แล้วเป็นเรื่องทางแพ่งซึ่งศาลมีอำนาจลดค่าปรับลงได้ตามประมวลกฎหมายแพ่งและพาณิชย์มาตรา 383 เพราะถือว่าจำนวนเงินที่กำหนดไว้ในสัญญาประกันเป็นเบี้ยปรับ (คำพิพากษาศาลฎีกาที่ 43/2520,2508/2523) แต่การอุทธรณ์ฎีกาก็ไม่ต้องเสียค่าธรรมเนียมเพราะถือว่าเป็นส่วนหนึ่งของคดีอาญา นายประกันหรือพนักงานอัยการซึ่งมีหน้าที่ดำเนินคดีบังคับให้เป็นไปตามสัญญาประกัน (ตามพระราชบัญญัติพนักงานอัยการ พ.ศ.2498มาตรา 11(8)) มีสิทธิอุทธรณ์ฎีกาขอให้ศาลลดหย่อนหรือเพิ่มค่าปรับอีกได้ แม้จะเป็นการอุทธรณ์ฎีกาดุลพินิจของศาลก็ตาม (คำพิพากษาศาลฎีกาที่ 116/2492, คำสั่งคำร้องของศาลฎีกาที่ 29/2500) แต่ต้องกระทำภายในกำหนดตามประมวลกฎหมายวิธีพิจารณาความอาญา มาตรา 198,216 (คำพิพากษาศาลฎีกาที่ 159/2495) เว้นแต่คดีผิดสัญญาประกันที่ขึ้นศาลทหารและศาลทหารได้สั่งปรับนายประกันไปอย่างไรแล้วนายประกันจะอุทธรณ์คำสั่งไปยังศาลอุทธรณ์อันเป็นศาลพลเรือนไม่ได้(คำพิพากษาศาลฎีกาที่ 732/2504, 822/2523).",
    "สมจิตร์ ทองศรี."
  ]
}