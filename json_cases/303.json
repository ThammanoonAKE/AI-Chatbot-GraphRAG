{
  "decision_id": "818/2529",
  "title": "คำพิพากษาศาลฎีกาที่ 818/2529",
  "summary": "811 - 818/2529 ฎีกาตัดสินเกี่ยวกับปัญหาข้อกฎหมาย คำพิพากษาศาลฎีกาที่ 811 - 818/2529 นาย มานิตย์ ม่วงศรี กับพวก โจทก์ บริษัท แสงทวีอุตสาหกรรมจักรกล จำกัด จำเลย พ.ร.บ.แรงงานสัมพันธ์ พ.ศ.2518 มาตรา 5, 10, 20 โจทก์กับพวกทำงานกับจำเลยมานานในหน้าที่ฝ่ายช่างและฝ่ายผลิตบางคนก็ได้เลื่อนตำแหน่งขึ้นเป็นหัวหน้างานมีเงินเพิ่มประจำตำแหน่งการที่จำเลยมีคำสั่งให้โจทก์ทุกคนไปทำงานแผนกทำความสะอาดถือว่าเป็นการประพฤติผิดสภาพการจ้าง. ___________________________ โจทก์ฟ้องว่าโจทก์เป็นลูกจ้างประจำของจำเลย โดยจำเลยที่ 1เป็นหัวหน้างาน โจทก์ที่ 2 มีตำแหน่งเป็นพนักงานยิงทราย โจทก์ที่ 3เป็นพนักงานประกอบปั๊มน้ำ โจทก์ที่ 4 เป็นพนักงานประกอบรถไถโจทก์ที่ 5 เป็นหัวหน้ากองเชื่อม โจทก์ที่ 6 เป็นช่างทำแบบโจทก์ที่ 7 เป็นหัวหน้างาน โจทก์ที่ 8 เป็นพนักงานยิงทราย โจทก์ที่ 1 ที่ 7 และที่ 5 ได้รับเงินเพิ่มประจำตำแหน่งด้วย ต่อมาจำเลยได้มีคำสั่งย้ายโจทก์ทั้งแปดไปทำงานแผนกทำความสะอาด อันเป็ฯการเปลี่ยนแปลงสภาพการจ้าง ขอให้ศาลพิพากษาเพิกถอนคำสั่งของจำเลย จำเลยให้การว่าในฐานะนายจ้างมีสิทธิที่จะแต่งตั้งโยกย้ายคนงานไปทำงานในหน้าที่ต่าง ๆ ได้ตามความเหมาะสมเนื่องจากงานน้อยลงจึงต้องลดตำแหน่งหัวหน้าลงและให้โจทก์ทั้งแปดแปลี่ยนหน้าที่เพียงชั่วคราวเท่านั้น ศาลแรงงานกลางพิพากษาว่าการกระทำของจำเลยเป็นการเปลี่ยนแปลงสภาพการจ้างในลักษณะที่เป็นโทษแก่โจทก์ ให้ยกเลิกคำสั่งของจำเลย ให้จำเลยจัดให้โจทก์แต่ละคนเข้าทำงานในหน้าที่และตำแหน่งเดิม จำเลยอุทธรณ์ ศาลฎีกาวินิจฉัยว่างานหน้าที่เดิมที่จำเลยยอมให้โจทก์ทั้งแปดทำเป็นงานฝ่ายช่างและฝ่ายผลิต โจทก์แต่ละคนทำงานในแผนกดังกล่าวมานานจนบางคนได้เลื่อนตำแหน่งขึ้นเป็นหัวหน้างาน ซึ่งมีเงินเพิ่มประจำตำแหน่ง การที่จำเลยออกคำสั่งให้โจทก์ทั้งแปดไปทำงานแผนกทำความสะอาดนั้น พึงเห็นด้ว่าตำแหน่งหน้าที่เดิมของโจทก์ทั้งแปดนั้นต้องอาศัยความรู้ความสามารถหรือความชำนาญเป็นพิเศษส่วนงานแผนกทำความสะอาดไม่จำต้องอาศัยความรู้ความสามารถเช่นว่านั้น แม้นายจ้างจะมีสิทธิสับเปลี่ยนหน้าที่การงานของลูกจ้างได้ตามความเหมาะสมและตามความจำเป็นแก่สภาพแห่งงานของนายจ้าง แต่เมื่อตำแหน่งหน้าที่ใหม่ที่จำเลยย้ายโจทก์ทั้งแปดไปต่ำกว่าตำแหน่งหน้าที่เดิม ซึ่งเห็นได้ชัดว่าเป็นการสับเปลี่ยนหน้าที่การงานที่ไม่เป็นไปโดยสมควร ทั้งทำให้โจทก์บางคนไม่ได้รับเงินเพิ่มประจำตำแหน่งที่เคยได้ การกระทำของจำเลยถือได้ว่าเป็นการประพฤติผิดสภาพการจ้าง คำสั่งของจำเลยจึงเป็นคำสั่งที่ไม่ชอบ พิพากษายืน.",
  "related_sections": {
    "ระเบียบ": [
      "ทั่วไป"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "นาย มานิตย์ ม่วงศรี  กับพวก",
    "จำเลย": "บริษัท แสงทวีอุตสาหกรรมจักรกล  จำกัด"
  },
  "judges": [
    "สุรัตน์ ศรีอนุพันธุ์",
    "สมบูรณ์ บุญภินนท์",
    "เพียร สุมิระ"
  ],
  "lower_and_appeal_courts": [
    "___________________________",
    "จำเลยให้การว่าในฐานะนายจ้างมีสิทธิที่จะแต่งตั้งโยกย้ายคนงานไปทำงานในหน้าที่ต่าง ๆ ได้ตามความเหมาะสมเนื่องจากงานน้อยลงจึงต้องลดตำแหน่งหัวหน้าลงและให้โจทก์ทั้งแปดแปลี่ยนหน้าที่เพียงชั่วคราวเท่านั้น",
    "ศาลแรงงานกลางพิพากษาว่าการกระทำของจำเลยเป็นการเปลี่ยนแปลงสภาพการจ้างในลักษณะที่เป็นโทษแก่โจทก์ ให้ยกเลิกคำสั่งของจำเลย ให้จำเลยจัดให้โจทก์แต่ละคนเข้าทำงานในหน้าที่และตำแหน่งเดิม",
    "จำเลยอุทธรณ์",
    "พิพากษายืน.",
    "(สุรัตน์ ศรีอนุพันธุ์-สมบูรณ์ บุญภินนท์-เพียร สุมิระ)",
    "แหล่งที่มา",
    "สำนักงาน ส่งเสริมงานตุลาการ"
  ]
}