{
  "decision_id": "421/2529",
  "title": "คำพิพากษาศาลฎีกาที่ 421/2529",
  "summary": "ผู้ร้องรับโอนรถจักรยานยนต์ของกลางภายหลังศาลสั่งริบย่อมไม่ได้กรรมสิทธิ์เพราะรถของกลางตกเป็นของแผ่นดินแล้วจึงร้องขอให้ศาลสั่งคืนรถจักรยานยนต์ไม่ได้. ___________________________ ศาลพิพากษาริบรถจักรยานยนต์หมายเลขทะเบียน ชร. 0924 ในคดีที่ลงโทษจำเลยตามพระราชบัญญัติป่าไม้ ฯ ผู้ร้องขอรถของกลางคืนศาลชั้นต้นมีคำสั่งให้คืนรถจักรยานยนต์ของกลางให้แก่ผู้ร้อง โจทก์อุทธรณ์ ศาลอุทธรณ์พิพากษากลับให้ยกคำร้อง ผู้ร้องฎีกา ศาลฎีกาวินิจฉัยว่า คดีได้ความตามพยานหลักฐานที่ผู้ร้องแสดงต่อศาลซึ่งเป็นใบคู่มือการจดทะเบียนรถจักรยานยนต์ เลขทะเบียนง - 0924 จังหวัดเชียงราย ว่าผู้ร้องเป็นเจ้าของรถคันดังกล่าวเมื่อวันที่ 21 พฤษภาคม 2527 ซึ่งเป็นเวลาภายหลังที่ศาลชั้นต้นได้สั่งริบรถจักรยานยนต์ของกลางเมื่อวันที่ 7 พฤษภาคม 2527เมื่อผู้ร้องเป็นเจ้าอขงกรรมสิทธิ์รถจักรยานยนต์ของกลาง หลังจากศาลชั้นต้นได้สั่งริบแล้ว จึงแสดงว่าขณะที่จำเลยใช้รถจักรยานยนต์ของกลางในการกระทำความผิดนั้น ผู้ร้องไม่ได้เป็นเจ้าของกรรมสิทธิ์รถคันดังกล่าว เมื่อศาลชั้นต้นสั่งริบรถจักรยานยนต์ของกลางจึงตกเป็นของแผ่นดินแล้ว ผู้ร้องจึงไม่อาจที่จะเป็นเจ้าของกรรมสิทธิ์รถจักรยานยนต์คันของกลางได้ และไม่อาจขอให้ศาลสั่งคืนรถจักรยานยนต์ของกลางได้ พิพากษายืน.",
  "related_sections": {
    "ประมวลกฎหมายอาญา": [
      "ม. 36"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ จังหวัด เชียงราย",
    "ผู้ร้อง": "ห้างหุ้นส่วนจำกัด เชียงรายทวียนต์",
    "จำเลย": "นาย สมชาย ปงจันตา"
  },
  "judges": [
    "ธิรพันธุ์ รัศมิทัต",
    "บุญส่ง คล้ายแก้ว",
    "ปชา วรธรรมพินิจ"
  ],
  "lower_and_appeal_courts": []
}