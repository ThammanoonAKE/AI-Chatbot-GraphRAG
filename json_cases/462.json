{
  "decision_id": "1268/2529",
  "title": "คำพิพากษาศาลฎีกาที่ 1268/2529",
  "summary": "คำฟ้องที่อ่านโดยตลอดแล้วเข้าใจได้ว่าจำเลยหลอกลวงผู้เสียหายด้วยข้อความอันเป็นเท็จว่าจำเลยมีเจตนาที่จะส่งผู้เสียหายไปทำงานที่ประเทศบาห์เรน แต่ตามจริงแล้วจำเลยไม่ได้มีเจตนาที่จะส่งผู้เสียหายไปทำงานที่ประเทศดังกล่าวแต่อย่างใดเป็นการบรรยายฟ้องถึงรายละเอียดที่อ้างว่าจำเลยได้กระทำความผิดตามป.วิ.อ.มาตรา158(5)แล้ว. ___________________________ ศาลชั้นต้นพิพากษาว่า จำเลยมีความผิดตามประมวลกฎหมายอาญามาตรา 341, 91 ศาลอุทธรณ์พิพากษายืน ศาลฎีกาวินิจฉัยว่า \"...โจทก์บรรยายฟ้องว่า จำเลยโดยทุจริตใช้อุบายหลอกลวงนายทองเลื่อน งามเนตร และนายถุงเงิน สมสิงห์ผู้เสียหาย ด้วยการแสดงข้อความอันเป็นเท็จและปกปิดข้อความจริงว่าจำเลยจะส่งผู้เสียหายทั้งสองไปทำงานที่ประเทศบาห์เรนในตำแหน่งช่างไม้ จะได้รับเงินเดือนเดือนละ 8,200 บาท โดยผู้เสียหายจะต้องจ่ายเงินให้จำเลยเป็นค่าใช้จ่ายในการเดินทาง จำนวน 30,000 บาท ซึ่งข้อความดังกล่าวไม่เป็นความจริง ความจริงแล้ว จำเลยไม่มีความตั้งใจที่จะส่งผู้เสียหายไปทำงานที่ประเทศบาห์เรนในตำแหน่งช่างไม้แต่ประการใด จำเลยฎีกาว่า การบรรยายฟ้องดังกล่าวเป็นการกล่าวถึงความในใจของจำเลย ไม่ใช่เป็นการกล่าวถึงข้อเท็จจริงที่จะพิสูจน์ได้ว่าเป็นจริงหรือเท็จ ศาลฎีกาเห็นว่า คำฟ้องของโจทก์เมื่ออ่านโดยตลอดแล้วเป็นที่เข้าใจได้ว่า จำเลยหลอกลวงผู้เสียหายด้วยข้อความอันเป็นเท็จว่าจำเลยมีเจตนาที่จะส่งผู้เสียหายไปทำงานที่ประเทศบาห์เรนแต่ความจริงแล้วจำเลยไม่ได้มีเจตนาที่จะส่งผู้เสียหายไปทำงานที่ประเทศดังกล่าวแต่อย่างใด จึงเป็นการบรรยายฟ้องถึงรายละเอียดที่อ้างว่าจำเลยได้กระทำความผิดตามประมวลกฎหมายวิธีพิจารณาความอาญามาตรา 158(5) แล้ว ฎีกาของจำเลยฟังไม่ขึ้น\" พิพากษายืน.",
  "related_sections": {
    "ประมวลกฎหมายอาญา": [
      "ม. 91",
      "ม. 341"
    ],
    "ประมวลกฎหมายวิธีพิจารณาความอาญา": [
      "ม. 158",
      "ม. 158(5)"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ จังหวัด สิงห์บุรี",
    "จำเลย": "นาย บุญช่วย บุญเฉื่อย"
  },
  "judges": [
    "ประพันธ์ ผลฉาย",
    "ประการ กาญจนศูนย์",
    "พลจิตต์ ดียืน"
  ],
  "lower_and_appeal_courts": []
}