{
  "decision_id": "528/2529",
  "title": "คำพิพากษาศาลฎีกาที่ 528/2529",
  "summary": "528/2529 ฎีกาตัดสินเกี่ยวกับปัญหาข้อกฎหมาย คำพิพากษาศาลฎีกาที่ 528/2529 นาย สมัคร เครือวิทย์ โจทก์ องค์การรับส่งสินค้าและพัสดุภัณฑ์ จำเลย ป.วิ.พ. มาตรา 293 พ.ร.บ.จัดตั้งศาลแรงงานและวิธีพิจารณาคดีแรงงาน พ.ศ.2522 มาตรา 54 ในชั้นบังคับคดีจำเลยร้องขอให้งดการบังคับคดีตามประมวลกฎหมายวิธีพิจารณาความแพ่งมาตรา293ศาลแรงงานกลางมีคำสั่งว่าไม่อาจหักกลบลบหนี้กันได้ให้ออกหมายบังคับคดีเช่นนี้จึงมีผลเป็นว่าศาลแรงงานกลางได้ใช้ดุลพินิจไม่อนุญาตให้งดการบังคับคดีจำเลยจะอุทธรณ์ขอให้ศาลฎีกามีคำสั่งให้งดการบังคับคดีไม่ได้เพราะเป็นการอุทธรณ์ดุลพินิจของศาลแรงงานกลางซึ่งเป็นอุทธรณ์ในข้อเท็จจริงต้องห้ามตามพระราชบัญญัติจัดตั้งศาลแรงงานและวิธีพิจารณาคดีแรงงานพ.ศ.2522มาตรา54. ___________________________ กรณีสืบเนื่องมาจากศาลพิพากษาคดีถึงที่สุดให้จำเลยชำระเงินพร้อมด้วยดอกเบี้ยให้แก่โจทก์ศาลแรงงานกลางออกคำบังคับให้จำเลยปฏิบัติตามคำพิพากษาแต่จำเลยไม่ปฏิบัติตามคำบังคับโจทก์จึงขอให้ศาลแรงงานกลางเรียกจำเลยมาสอบถามจำเลยแถลงว่าได้ฟ้องโจทก์เป็นอีกคดีหนึ่งเรียกค่าเสียหายคดีอยู่ในระหว่างพิจารณาของศาลแรงงานกลางจึงขอให้รอคดีนี้ไว้ฟังผลคดีดังกล่าวถ้าหากคดีดังกล่าวจำเลยชนะคดีก็อาจหักกลบลบหนี้กันได้ศาลแรงงานกลางมีคำสั่งว่าคดีนี้ถึงที่สุดแล้วจำเลยมีหน้าที่ต้องปฏิบัติตามคำพิพากษาเมื่อได้ออกคำบังคับแล้วจำเลยก็ไม่ปฏิบัติตามโดยอ้างว่าได้ฟ้องโจทก์เรียกค่าเสียหายอีกคดีหนึ่งเพื่อหักกลบลบหนี้กันนั้นเป็นคนละคดีกันไม่อาจหักกลบลบหนี้กันได้จึงให้ออกหมายบังคับคดีตามโจทก์แถลง จำเลยอุทธรณ์ต่อศาลฎีกา ศาลฎีกาแผนกคดีแรงงานวินิจฉัยว่าคำแถลงของจำเลยพอแปลความได้ว่าจำเลยในฐานะลูกหนี้ตามคำพิพากษาร้องขอให้งดการบังคับคดีโดยเหตุที่จำเลยได้ฟ้องโจทก์ผู้เป็นเจ้าหนี้ตามคำพิพากษาเป็นคดีเรื่องอื่นในศาลเดียวกันนั้นซึ่งศาลแรงงานกลางยังมิได้วินิจฉัยและหากจำเลยเป็นฝ่ายชนะก็จะไม่ต้องมีการขายทอดตลาดหรือจำหน่ายทรัพย์สินของจำเลยเพราะสามารถหักกลบลบหนี้กันได้ตามประมวลกฎหมายวิธีพิจารณาความแพ่งมาตรา293การที่ศาลแรงงานกลางมีคำสั่งว่าคดีนี้ถึงที่สุดแล้วจำเลยมีหน้าที่ต้องปฏิบัติตามคำพิพากษาเมื่อศาลออกคำบังคับแล้วจำเลยไม่ปฏิบัติตามโดยจำเลยอ้างว่าได้ฟ้องคดีโจทก์เรียกค่าเสียหายอีกคดีหนึ่งนั้นเห็นว่าไม่อาจหักกลบลบหนี้กันได้จึงให้ออกหมายบังคับคดีเช่นนี้จึงมีผลเป็นว่าศาลแรงงานกลางได้ใช้ดุลพินิจไม่อนุญาตให้งดการบังคับคดีไว้นั่นเองดังนั้นที่จำเลยอุทธรณ์ขอให้ศาลฎีกามีคำสั่งให้งดการบังคับคดีเช่นนี้จึงเป็นอุทธรณ์ดุลพินิจของศาลแรงงานกลางซึ่งเป็นอุทธรณ์ในข้อเท็จจริงต้องห้ามอุทธรณ์ตามพระราชบัญญัติจัดตั้งศาลแรงงานและวิธีพิจารณาคดีแรงงานพ.ศ.2522มาตรา54ศาลฎีกาไม่รับวินิจฉัย พิพากษายกอุทธรณ์ของจำเลย.",
  "related_sections": {
    "ประมวลกฎหมายวิธีพิจารณาความแพ่ง": [
      "ม. 293"
    ],
    "ระเบียบ": [
      "ทั่วไป"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "นาย สมัคร เครือวิทย์",
    "จำเลย": "องค์การรับส่งสินค้าและพัสดุภัณฑ์"
  },
  "judges": [
    "มาโนช เพียรสนอง",
    "สมบูรณ์ บุญภินนท์",
    "เพียร สุมิระ"
  ],
  "lower_and_appeal_courts": [
    "พิพากษายกอุทธรณ์ของจำเลย.",
    "(มาโนช เพียรสนอง-สมบูรณ์ บุญภินนท์-เพียร สุมิระ)",
    "แหล่งที่มา"
  ]
}