{
  "decision_id": "380/2529",
  "title": "คำพิพากษาศาลฎีกาที่ 380/2529",
  "summary": "ป.วิ.พ. มาตรา 40 สัญญาประกันตัวจำลเยมีข้อความว่าในระหว่างประกันนี้ข้าพเจ้าหรือผู้ที่ได้รับการปล่อยชั่วคราวจะขอปฏิบัติตามนัดหรือหมายเรียกของเจ้าพนักงานหรือศาลมิฉะนั้นยอมรับผิดชอบใช้เงินจำนวนหนึ่งดังนั้นเมื่อจำเลยได้รับหมายนัดให้มาฟังคำพิพากษาโดยชอบแล้วหากจำเลยไม่ปฏิบัติตามนัดของศาลถือได้ว่าผู้ประกันผิดสัญญาประกันแล้ว. จำเลยยื่นคำร้องขอเลื่อนฟังคำพิพากษาโดยอ้างเหตุว่าป่วยใบรับรองแพทย์ท้ายคำร้องแพทย์มีความเห็นว่าจำเลยป่วยด้วยโรคปวดศรีษะให้รักษาตัวในโรงพยาบาลประมาณ3วันโจทก์มิได้คัดค้านหากศาลชั้นต้นไม่เชื่อว่าจำเลยป่วยถึงขนาดมาศาลไม่ได้ก็ชอบที่จะไต่สวนฟังข้อเท็จจริงเสียก่อนจะพิเคราะห์เพียงใบรับรองแพทย์แล้วสั่งว่าอาการป่วยของจำเลยไม่ถึงขนาดมาศาลไม่ได้และถือว่าจำเลยจงใจไม่มาศาลตามนัดแล้วสั่งว่าผู้ประกันผิดสัญญาประกันด้วยนั้นจึงไม่ชอบ. ___________________________ กรณี นี้ สืบ เนื่อง มา จาก ศาลชั้นต้น พิพากษา ว่า จำเลย มี ความผิดตาม พระราชบัญญัติ การพนัน พ.ศ. 2478 ลงโทษ จำคุก 45 วัน เปลี่ยน โทษจำคุก เป็น โทษ กักขัง จำเลย อุทธรณ์ ขอ ให้ รอ การ ลงโทษ ระหว่างอุทธรณ์ จำเลย ได้ รับ การ ปล่อย ชั่วคราว โดย นาย สรรพสิทธิ์ สิริโชดก เป็น ผู้ประกัน ทำ สัญญา ประกัน ไว้ ต่อ ศาลชั้นต้น หาก ผิด สัญญายอม รับผิด ชดใช้ เงิน จำนวน 10,000 บาท ต่อมา ศาลชั้นต้น นัด ฟังคำพิพากษา ศาลอุทธรณ์ และ ได้ ส่ง หมายนัด ให้ จำเลย ทราบ โดย ชอบ แล้ว ถึง วัน นัด ครั้ง แรก จำเลย ยื่น คำร้อง ขอ เลื่อน อ้าง ว่า ป่วยศาลชั้นต้น อนุญาต และ เลื่อน ไป นัด ฟัง คำพิพากษา ศาลอุทธรณ์วันที่ 27 มกราคม 2527 เวลา 8.30 นาฬิกา ถึง วัน นัด จำเลย ไม่ มา ศาลแต่ มอบ ฉันทะ ให้ ผู้อื่น มา ยื่น คำร้อง ขอ เลื่อน คดี อ้าง ว่าป่วย โดย ปวด ศีรษะ ตาม ใบ รับรอง แพทย์ ท้าย คำร้อง ศาลชั้นต้น สั่งว่า อาการ ป่วย ของ จำเลย ไม่ ร้ายแรง ถึง ขนาด ที่ จะ มา ศาล ไม่ ได้ถือ ว่า จำเลย จงใจ ไม่ มา ศาล ตาม นัด และ ถือ ว่า ผู้ ประกัน ผิดสัญญา ประกัน ให้ ปรับ ผู้ ประกัน ตาม สัญญา ประกัน ผู้ ประกัน อุทธรณ์ ว่า ไม่ ผิด สัญญา ประกัน ขอ ให้ งด การ ปรับ ศาลอุทธรณ์ พิพากษา ยืน ผู้ ประกัน ฎีกา ศาลฎีกา วินิจฉัย ปัญหา ข้อ กฎหมาย ว่า ข้อ ที่ ผู้ ประกัน ฎีกาประการ แรก ว่า ศาล ไม่ ส่ง หมายนัด ให้ ผู้ ประกัน ถือ ไม่ ได้ ว่าผู้ ประกัน ผิด สัญญา ประกัน นั้น ศาลฎีกา เห็น ว่า ตาม สัญญา ประกันข้อ 2 มี ข้อความ ว่า ใน ระหว่าง ประกัน นี้ ข้าพเจ้า หรือ ผู้ ที่ ได้รับ การ ปล่อย ชั่วคราว จะ ขอ ปฏิบัติ ตาม นัด หรือ หมาย เรียก ของเจ้าพนักงาน หรือ ศาล มิฉะนั้น ข้าพเจ้า ยอมรับ ผิด ชอบ ใช้ เงิน เป็นจำนวน 10,000 บาท ให้ แก่ ศาล จน ครบ ตาม ข้อ สัญญา ดังกล่าว จะ เห็นได้ ว่า ผู้ ประกัน หรือ จำเลย ก็ ดี จะ ปฏิบัติ ตาม นัด หรือ หมายเรียกของ เจ้าพนักงาน หรือ ศาล มิฉะนั้น ผู้ ประกัน ยอมรับ ผิด ใช้ เงินตาม สัญญา ให้ แก่ ศาล จน ครบ ดังนั้น เมื่อ จำเลย ได้ รับ หมายนัดให้ มา ฟัง คำพิพากษา ศาลอุทธรณ์ โดย ชอบ แล้ว หาก จำเลย ไม่ ปฏิบัติตาม นัด ก็ ถือ ได้ ว่า ผู้ ประกัน ผิด สัญญา ตาม ที่ ได้ กำหนด ไว้ใน สัญญา ประกัน ข้อ 2 แล้ว ข้อ ที่ ผู้ ประกัน ฎีกา ว่า จำเลย ป่วยไม่ สามารถ มา ศาล ได้ มิได้ จงใจ ไม่ ปฏิบัติ ตาม นัด ของ ศาลศาลชั้นต้น สั่ง ปรับ ผู้ ประกัน เป็น การ ไม่ ชอบ นั้น ศาลฎีกา เห็นว่าจำเลย ได้ ยื่น คำร้อง ขอ เลื่อน ฟัง คำพิพากษา ศาลอุทธรณ์ โดย อ้างเหตุ ว่า ป่วย และ ตาม ใบรับรอง แพทย์ ท้าย คำร้อง ขอ เลื่อน คดี ของจำเลย แพทย์ มี ความเห็น ว่า จำเลย ป่วย ด้วย โรค ปวด ศีรษะ ให้ รักษาตัว ใน โรงพยาบาล ประมาณ 3 วัน ซึ่ง โจทก์ ก็ มิได้ คัดค้าน หากศาลชั้นต้น ไม่ เชื่อ ว่า จำเลย ป่วย ถึง ขนาด มา ศาล ไม่ ได้ ก็ ชอบที่ จะ ทำ การ ไต่สวน ฟัง ข้อเท็จจริง เสียก่อน ที่ ศาลชั้นต้นพิเคราะห์ เพียง ใบรับรอง แพทย์ แล้ว สั่ง ว่า อาการ ป่วย ของ จำเลยไม่ ถึง ขนาด ที่ จะ มา ศาล ไม่ ได้ และ ถือ ว่า จำเลย จงใจ ไม่ มาศาล ตาม นัด แล้ว สั่ง ว่า ผู้ ประกัน ผิด สัญญา ประกัน ด้วย นั้นจึง ไม่ ชอบ พิพากษา ให้ ยก คำพิพากษา ศาลอุทธรณ์ และ คำสั่ง ศาลชั้นต้น ให้ ศาลชั้นต้น ดำเนินการ ไต่สวน แล้ว สั่ง ใหม่ ตาม รูปคดี",
  "related_sections": {
    "ประมวลกฎหมายวิธีพิจารณาความอาญา": [
      "ม. 15",
      "ม. 119"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "นาย สรรพสิทธิ์ สิริโชดก",
    "จำเลย": "นาย ผัง แซ่โค้ว"
  },
  "judges": [
    "ไพจิตร วิเศษโกสิน",
    "อาจ ปัญญาดิลก",
    "ดำรง สายเชื้อ"
  ],
  "lower_and_appeal_courts": []
}