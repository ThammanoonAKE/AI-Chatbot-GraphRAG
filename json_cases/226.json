{
  "decision_id": "610/2529",
  "title": "คำพิพากษาศาลฎีกาที่ 610/2529",
  "summary": "นายประกันเมื่อเข้าทำสัญญาประกันย่อมทราบแล้วว่าหากผิดสัญญาจะต้องถูกปรับและถ้าไม่ชำระค่าปรับจะถูกยึดทรัพย์ข้ออ้างของนายประกันที่ขอลดค่าปรับว่าหากนำหลักทรัพย์ของผู้ประกันออกขายทอดตลาดแล้วผู้ประกันไม่มีทรัพย์สินทำกินและบุตรภริยาผู้ประกันจะต้องได้รับความเดือดร้อนไม่ใช่ข้ออ้างอันเป็นเหตุให้ศาลสั่งลดค่าปรับ. ___________________________ จำเลยได้รับอนุญาตให้ปล่อยชั่วคราวในระหว่างฎีกา ผู้ประกันไม่สามารถส่งตัวจำเลยไปฟังคำพิพากษาศาลฎีกาได้ ศาลจึงสั่งปรับตามสัญญาประกัน ผู้ประกันอุทธรณ์ ศาลอุทธรณ์พิพากษายืน ผู้ประกันฎีกา ศาลฎีกาพิพากษาว่า \"ผู้ประกันฎีกาขอลดค่าปรับโดยอ้างเหตุว่าถ้าศาลนำหลักทรัพย์ของผู้ประกันออกขายทอดตลาดแล้ว ผู้ประกันก็ไม่มีทรัพย์สินอะไรที่จะทำกิน บุตรและภริยาผู้ประกันจะต้องได้รับความเดือดร้อน และผู้ประกันได้พยายามติดตามสืบหาที่อยู่ของจำเลยตลอดเวลาแต่ยังไม่พบพิเคราะห์แล้วเห็นว่า ข้ออ้างของผู้ประกันไม่เป็นเหตุสมควรที่ศาลจะสั่งลดค่าปรับให้ได้ หากผู้ประกันไม่ประสงค์จะถูกยึดทรัพย์อันเป็นหลักประกันออกขายทอดตลาดก็ชอบที่จะนำเงินค่าปรับไปชำระค่าปรับเสียได้ การที่ผู้ประกันเข้าทำสัญญาประกันนั้น ผู้ประกันย่อมทราบแล้วว่าหากผิดสัญญาจะต้องถูกปรับและถ้าไม่ชำระเงินค่าปรับก็จะถูกยึดทรัพย์อันเป็นหลักประกันออกขายทอดตลาด ทั้งหลังจากศาลสั่งปรับผู้ประกันจนถึงวันผู้ประกันยื่นฎีกา ผู้ประกันก็ยังไม่สามารถนำตัวจำเลยส่งศาล หรือนำเจ้าพนักงานจับจำเลยได้จึงไม่มีเหตุสมควรที่จะสั่งลดค่าปรับให้ได้ฎีกาของผู้ประกันฟังไม่ขึ้น\" พิพากษายืน.",
  "related_sections": {
    "ประมวลกฎหมายวิธีพิจารณาความอาญา": [
      "ม. 119"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "นาย เอี่ยม รินทร",
    "จำเลย": "นาย อำไพศักดิ์ ศิลป์สิทธิ์ หรือ อดิศักดิ์ ศิลปสิทธิ์"
  },
  "judges": [
    "อุทิศ บุญชู",
    "จุนท์ จันทรวงศ์",
    "ปชา วรธรรมพินิจ"
  ],
  "lower_and_appeal_courts": []
}