{
  "decision_id": "548/2529",
  "title": "คำพิพากษาศาลฎีกาที่ 548/2529",
  "summary": "ในคดีอาญาที่โจทก์มีคำขอให้ริบของกลางเจ้าของทรัพย์สินของกลางมีสิทธิร้องขอคืนของกลางในระหว่างพิจารณาได้หากปรากฏว่าเจ้าของทรัพย์สินของกลางมิได้รู้เห็นเป็นใจในการที่จำเลยนำเอาทรัพย์ของกลางไปใช้ในการกระทำความผิดศาลไม่มีอำนาจสั่งริบของกลางนั้นตามป.อ.มาตรา33วรรคท้ายและต้องคืนแก่เจ้าของ. ___________________________ คดีนี้สืบเนื่องมาจากโจทก์ฟ้องขอให้ลงโทษจำเลย และขอให้ริบรถยนต์บรรทุกของกลาง ระหว่างพิจารณา ผู้ร้องยื่นคำร้องว่าผู้ร้องเป็นเจ้าของรถยนต์ของกลาง มิได้รู้เห็นเป็นใจในการกระทำผิดของจำเลย ขอให้ศาลสั่งคืนรถยนต์ของกลางแก่ผู้ร้อง โจทก์คัดค้านว่า ผู้ร้องมิใช่ผู้มีกรรมสิทธิ์ที่แท้จริงในรถยนต์ของกลาง และผู้ร้องรู้เห็นเป็นใจในการกระทำผิดของจำเลย ศาลชั้นต้นไต่สวนแล้ว มีคำสั่งให้ยกคำร้อง ผู้ร้องอุทธรณ์ ศาลอุทธรณ์พิพากษากลับ ให้คืนรถยนต์ของกลางแก่ผู้ร้อง โจทก์ฎีกา ศาลฎีกาฟังข้อเท็จจริง และวินิจฉัยว่า ผู้ร้องเป็นเจ้าของรถยนต์ของกลาง ให้นางสมโภชน์เช่าซื้อไป และนางสมโภชน์ผิดสัญญาเช่าซื้อ ไม่ชำระค่าเช่าซื้อตามสัญญา สัญญาเช่าซื้อเป็นอันเลิกกันผู้ร้องจึงยังเป็นเจ้าของรถยนต์ของกลางอยุ่ ไม่ปรากฏกว่าผู้ร้องได้รู้เห็นเป็นใจในการที่จำเลยนำเอารถยนต์ของกลางของผู้ร้องไปใช้ในการกระทำความผิดซึ่งศาลจะมีคำสั่งให้ริบรถยนต์ของกลางไม่ได้ดังที่ประมวลกฎหมายอาญา มาตรา 33 บัญญัติไว้ จึงต้องคืนรถยนต์ของกลางให้ผู้ร้อง พิพากษายืน.",
  "related_sections": {
    "ประมวลกฎหมายอาญา": [
      "ม. 33"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ จังหวัด ศรีสะเกษ",
    "ผู้ร้อง": "บริษัท สยามเครดิต  จำกัด",
    "จำเลย": "นางสาว อาริยา วัฒนา  กับพวก"
  },
  "judges": [
    "ประพันธ์ ผลฉาย",
    "ประการ กาญจนศูนย์",
    "พลจิตต์ ดียืน"
  ],
  "lower_and_appeal_courts": []
}