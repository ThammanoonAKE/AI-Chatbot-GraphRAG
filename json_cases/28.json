{
  "decision_id": "55/2529",
  "title": "คำพิพากษาศาลฎีกาที่ 55/2529",
  "summary": "คดีแจ้งความเท็จเกี่ยวกับความผิดอาญาโจทก์บรรยายฟ้องว่าจำเลยที่1และที่2ให้การแก่พนักงานสอบสวนว่าโจทก์ไปซื้อน้ำมันก๊าดจากจำเลยและจำเลยที่3ให้การว่าเห็นโจทก์เข้าร่วมประชุมในห้องทำงานของช. อันเป็นความเท็จทำให้โจทก์ถูกควบคุมตัวถูกตั้งกรรมการสอบสวนทางวินัยและถูกให้ออกจากราชการไว้ก่อนแต่ไม่ได้บรรยายว่าการแจ้งความดังกล่าวมีข้อเท็จจริงอะไรอย่างไรเกี่ยวกับเรื่องที่โจทก์ถูกควบคุมตัวถูกตั้งกรรมการสอบสวนและถูกให้ออกและเป็นการแจ้งความเกี่ยวกับคดีอาญาฐานใดศาลไม่อาจเข้าใจหรือพอแปลความหมายได้ ฟ้องโจทก์ขาดข้อเท็จจริงและรายละเอียดอันจะพอให้จำเลยเข้าใจข้อหาได้เป็นฟ้องที่ไม่สมบูรณ์ซึ่งศาลฎีกามีอำนาจยกขึ้นวินิจฉัยได้เองแม้จำเลยจะไม่ได้ยกขึ้นว่ากล่าวมาในศาลชั้นต้น. ___________________________ โจทก์ฟ้องขอให้ลงโทษจำเลยทั้งสามตามประมวลกฎหมายอาญา มาตรา137, 172, 174 วรรค 2, 83, 90, 91 ประกาศของคณะปฏิวัติ ฉบับที่ 11พ.ศ. 2514 ข้อ 2 จำเลยทั้งสามให้การปฏิเสธ ศาลชั้นต้นพิพากษายกฟ้อง โจทก์อุทธรณ์ ศาลอุทธรณ์พิพากษายืน โจทก์ฎีกา โดยผู้พิพากษาศาลอุทธรณ์ซึ่งพิจารณาคดีนี้อนุญาตให้ฎีกาในปัญหาข้อเท็จจริงได้ ศาลฎีกาวินิจฉัยว่า \"โจทก์ฟ้องขอให้ลงโทษจำเลยทั้งสามฐานแจ้งความอันเป็นเท็จ และแจ้งความอันเป็นเท็จต่อพนักงานสอบสวนเพื่อแกล้งให้ต้องรับโทษทางอาญา แต่ตามคำบรรยายฟ้องของโจทก์ที่ว่าจำเลยที่ 1 และที่ 2 ไปให้การแก่พนักงานสอบสวนสถานีตำรวจนครบาลพหลโยธินว่า โจทก์ไปซื้อน้ำมัดก๊าดจากจำเลยทั้งสอง และว่าจำเลยที่ 3ไปให้การแก่พนักงานสอบสวนกองบังคับการตำรวจนครบาลเหนือว่า เห็นโจทก์เข้าร่วมประชุมในห้องทำงานของพันตำรวจตรีชุมพล คำกลิ่นอันเป็นความเท็จ ทำให้โจทก์ได้รับความเสียหายโดยถูกควบคุมตัวถูกตั้งกรรมการสอบสวนทางวินัยและถูกให้ออกจากราชการไว้ก่อนนั้นไม่ปรากฏจากคำบรรยายฟ้องของโจทก์ว่า การแจ้งความของจำเลยดังกล่าวมีข้อเท็จจริงอย่างไรเกี่ยวกับเรื่องที่โจทก์ถูกควบคุมตัว ถูกตั้งกรรมการสอบสวนทางวินัยและถูกให้ออกจากราชการ และเป็นการแจ้งความเกี่ยวกับคดีอาญาฐานใด ศาลตรวจคำฟ้องแล้วก็ไม่อาจเข้าใจหรือพอแปลความได้ว่าเรื่องที่จำเลยแจ้งความเกี่ยวข้องกับเรื่องที่โจทก์ถูกควบคุมตัว ถูกสอบสวนทางวินัยและถูกให้ออกจากราชการไว้ก่อนอย่างไรฟ้องของโจทก์จึงขาดข้อเท็จจริงและรายละเอียดที่แสดงให้เห็นว่าการแจ้งความของจำเลยเป็นความเท็จ อันพอจะทำให้จำเลยเข้าใจข้อหาได้ดีเป็นฟ้องที่ไม่สมบูรณ์ไม่ชอบด้วยประมวลกฎหมายวิธีพิจารณาความอาญามาตรา 158(5) และในเรื่องฟ้องไม่ถูกต้องนี้เป็นข้อกฎหมายอันเกี่ยวด้วยความสงบเรียบร้อยของประชาชน แม้จำเลยทั้งสามไม่ได้ยกขึ้นว่ากล่าวมาในศาลชั้นต้น ศาลฎีกายกขึ้นวินิจฉัยได้เอง\" พิพากษายืนให้ยกฟ้องโจทก์.",
  "related_sections": {
    "ประมวลกฎหมายอาญา": [
      "ม. 137",
      "ม. 172",
      "ม. 174"
    ],
    "ประมวลกฎหมายวิธีพิจารณาความอาญา": [
      "ม. 158 (5)",
      "ม. 158(5)",
      "ม. 195",
      "ม. 225"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "ร้อยตำรวจเอก วรพจน์ ปาลกะวงศ์ ณ อยุธยา",
    "จำเลย": "นาย สนิท นีระบุษบานนท์  กับพวก"
  },
  "judges": [
    "ชวลิต นราลัย",
    "เสนอ ศรนิยม",
    "ไกร บุญญะกิติ"
  ],
  "lower_and_appeal_courts": [
    "การบรรยายฟ้องในคดีความผิดฐานแจ้งความเท็จจะต้องบรรยายยืนยันให้แน่ชัดว่าข้อเท็จจริงอย่างไหนเป็นเท็จ และข้อเท็จจริงอย่างไหนเป็นความจริง มิใช่บรรยายฟ้องคลุม ๆ ไป จะทำให้จำเลยต่อสู้คดีไม่ถูกย่อมเป็นฟ้องเคลือบคลุม (เทียบคำพิพากษาศาลฎีกาที่ 1806/2526,511/2524).",
    "วัชรินทร์ ปัจเจกวิญญูสกุล."
  ]
}