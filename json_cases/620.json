{
  "decision_id": "2078/2529",
  "title": "คำพิพากษาศาลฎีกาที่ 2078/2529",
  "summary": "พ.ร.บ.อาวุธปืน เครื่องกระสุนปืน วัตถุระเบิด ดอกไม้เพลิง และสิ่งเทียมอาวุธปืน พ.ศ.2490 มาตรา 7, 55, 78 แม้อาวุธปืนที่จำเลยทั้งสองร่วมกันมีไว้ในความครอบครองจะเป็นอาวุธปืนยาวเอ็ม 16จำนวนถึง2กระบอกแต่ปรากฏว่าจำเลยที่1ปฏิบัติหน้าที่ผู้ใหญ่บ้านจนได้รับปูนบำเหน็จจากทางราชการได้รับเงินเดือนขึ้น2ขั้นมา3ครั้งได้รับรางวัลที่2ในฐานะผู้ใหญ่บ้านดีเด่น ส่วนจำเลยที่2เป็นทหารพรานของหน่วยพตท.33รองผู้อำนวยการรักษาความมั่นคงภายในจังหวัดเลย รับรองว่าจำเลยทั้งสองมีความประพฤติเรียบร้อยดีให้ความร่วมมือช่วยเหลือทางราชการมาโดยตลอดทั้งไม่ปรากฏว่าจำเลยทั้งสองได้รับโทษจำคุกมาก่อนถือได้ว่ามีเหตุอันควรให้ความปรานี โดยการรอการลงโทษ(จำคุก)จำเลยทั้งสองไว้. ___________________________ โจทก์ฟ้องว่า จำเลยทั้งสองบังอาจร่วมกันมีอาวุธปืนยาวเอ็ม 16 จำนวน 2 กระบอก ซองกระสุนปืนเอ็ม 16 ชนิดสั้น 25 ซองชนิดยาว 4 ซอง กระสุนปืนเอ็ม 16 จำนวน 793 นัด อันเป็นอาวุธปืนและเครื่องกระสุนปืนอยู่ในสภาพใช้การได้แต่นายทะเบียนไม่อาจออกใบอนุญาตให้ได้ตามกฎหมายไว้ในครอบครอง ขอให้ลงโทษตามพระราชบัญญัติอาวุธปืน เครื่องกระสุนปืน วัตถุระเบิด ดอกไม้เพลิงและสิ่งเทียมอาวุธปืน พ.ศ. 2590 มาตรา 7, 55, 78 พระราชบัญญัติอาวุธปืน เครื่องกระสุนปืน วัตถุระเบิด ดอกไม้เพลิง และสิ่งเทียมอาวุธปืน (ฉบับที่ 7) พ.ศ. 2522 มาตรา 6, 8 กฎกระทรวง (ฉบับที่ 3)พ.ศ. 2491 ออกตามความในพระราชบัญญัติอาวุธปืน เครื่องกระสุนปืนวัตถุระเบิด ดอกไม้เพลิง และสิ่งเทียมอาวุธปืน พ.ศ. 2490 ข้อ 1. ครั้งแรกจำเลยทั้งสองให้การปฏิเสธ แต่ถอนคำให้การเดิม และให้การรับสารภาพ ศาลชั้นต้นพิพากษาว่าจำเลยทั้งสอง มีความผิดตามพระราชบัญญัติอาวุธปืน เครื่องกระสุนปืน วัตถุระเบิด ดอกไม้เพลิง และสิ่งเทียมอาวุธปืน พ.ศ. 2490 มาตรา 7, 55, 78 ที่แก้ไขแล้ว จำคุกคนละ 4 ปีจำเลยรับสารภาพ ลดโทษให้กึ่งหนึ่งตามประมวลกฎหมายอาญา มาตรา 78คงจำคุกคนละ 2 ปี จำเลยอุทธรณ์ ศาลอุทธรณ์พิพากษายืน จำเลยฎีกาขอให้รอการลงโทษจำเลย ศาลฎีกาวินิจฉัยว่า \"ข้อเท็จจริงฟังได้แล้วว่าของกลางคดีนี้เป็นของหน่วยพลเรือนตำรวจทหาร 33 เรียกชื่อย่อว่า พตท.33 มีหน่วยทำการอยู่จังหวัดเพชรบูรณ์ มีเขตปฏิบัติการครอบคลุมมาถึงอำเภอนาแห้ว จังหวัดเลย จำเลยที่ 1 เป็นผู้ใหญ่บ้านนาท่อม หมู่ที่ 4ตำบลนาพึง อำเภอนาแห้ว จำเลยที่ 2 มีถิ่นที่อยู่ในเขตตำบลเดียวกับจำเลยที่ 1 จำเลยที่ 1 ปฏิบัติหน้าที่ผู้ใหญ่บ้านจนได้รับปูนบำเหน็จจากทางราชการได้รับเงินเดือนขึ้น 2 ขั้นมา 3 ครั้ง และได้รับรางวัลที่ 2 ในฐานะผู้ใหญ่บ้านดีเด่น ตามเอกสารหมาย ล.2 ถึงล.6 จำเลยที่ 2 เป็นทหารพรานของหน่วย พตท.33 พันเอกสุบิน เป็นสุขรองผู้อำนวยการรักษาความมั่นคงภายในจังหวัดเลย มีหนังสือรับรองจำเลยทั้งสองมาว่า จำเลยทั้งสองมีความประพฤติเรียบร้อยดี ให้ความร่วมมือช่วยเหลือทางราชการมาโดยตลอด ทั้งยังทำงานช่วยเหลือราชการลับเกี่ยวกับการข่าวของฝ่ายตรงข้าม (ซึ่งหมายถึงฝ่ายคอมมิวนิสต์)ด้วยดีตลอดมาเป็นเวลาถึง 10 ปี และไม่ปรากฎว่า จำเลยทั้งสองได้รับโทษจำคุกมาก่อน ถือได้ว่าจำเลยทั้งสองเป็นผู้มีคุณความดีมาก่อน ของกลางคดีนี้แม้จะมีจำนวนมากและจำเลยที่ 1 ห่อพลาสติกนำอาวุธปืนไปแยกฝังไว้ที่เล้าไก่ ส่วนกระสุนปืนและซองปืนนำไปฝังไว้ที่ใกล้กอไผ่ห่างบ้านจำเลยที่ 1 ประมาณ 15 เมตร ก็น่าเชื่อว่าเป็นการเก็บรักษาไว้เพื่อความปลอดภัย เมื่อเจ้าพนักงานไปสอบถามจำเลยทั้งสองก็นำปชี้จุดที่ฝังของกลางไว้โดยดี เป็นทำนองว่าไม่มีเจตนาจะครอบครองไว้ต่อไปอีก ทั้งข้อเท็จจริงไม่มีพฤติการณ์ว่าจำเลยทั้งสองจะนำของกลางจำนวนมากนี้ไปก่อเหตุร้าย ประกอบกับของกลางทั้งหมด พตท.33 เจ้าของก็ได้รับคืนไปแล้ว คดีมีเหตุอันควรให้ความปราณีแก่จำเลยตามเหตุผลดังกล่าว พิพากษาแก้เป็นว่า ให้รอการลงโทษจำเลยทั้งสองไว้มีกำหนดคนละ2 ปี ตามประมวลกฎหมายอาญา มาตรา 56 นอกจากที่แก้ให้เป็นไปตามพิพากษาศาลอุทธรณ์\".",
  "related_sections": {
    "ประมวลกฎหมายอาญา": [
      "ม. 56",
      "ม. 78"
    ],
    "กฎกระทรวง": [
      "ทั่วไป"
    ],
    "ระเบียบ": [
      "ทั่วไป"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ จังหวัด เลย",
    "จำเลย": "นาย ทองหล่อ ตันตุลา  กับพวก"
  },
  "judges": [
    "ชวลิต นราลัย",
    "เสนอ ศรนิยม",
    "ไกร บุญญะกิติ"
  ],
  "lower_and_appeal_courts": []
}