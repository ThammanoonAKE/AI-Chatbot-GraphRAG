{
  "decision_id": "2586/2529",
  "title": "คำพิพากษาศาลฎีกาที่ 2586/2529",
  "summary": "2586/2529 ฎีกาตัดสินเกี่ยวกับปัญหาข้อกฎหมาย คำพิพากษาศาลฎีกาที่ 2586/2529 นาวาอากาศเอก อุดม ถนอมกุลบุตร โจทก์ จำเลยร่วม โจทก์ นาย อุทัย ถนอมกุลบุตร โจทก์ นาย วิเศษ จันทรโรจวงศ์ จำเลย ป.วิ.พ. มาตรา 183, 57, 58 โจทก์ฟ้องจำเลยในฐานะตัวแทนโจทก์จำเลยให้การปฏิเสธว่าไม่ได้เป็นตัวแทนโจทก์แต่เป็นตัวแทนจำเลยร่วมประเด็นข้อพิพาทมีเพียงว่าโจทก์ตั้งจำเลยเป็นตัวแทนหรือไม่ส่วนที่จำเลยให้การเลยไปถึงว่าโจทก์ไม่ใช่เจ้าของกรรมสิทธิ์ในทรัพย์ที่ตั้งจำเลยเป็นตัวแทนนั้นศาลชั้นต้นไม่ได้กำหนดเป็นประเด็นข้อพิพาทที่ศาลอุทธรณ์วินิจฉัยเลยไปถึงว่าโจทก์ไม่ใช่เจ้าของกรรมสิทธิ์จึงเป็นการวินิจฉัยนอกเหนือจากประเด็นข้อพิพาท จำเลยร่วมซึ่งร้องขอเข้าเป็นจำเลยร่วมกับจำเลยโดยอ้างเหตุว่ามีส่วนได้เสียในผลแห่งคดีตามป.วิ.พ.มาตรา57(2)มีฐานะเสมอด้วยจำเลยและมีสิทธิต่อสู้คดีได้เพียงเท่าที่จำเลยมีอยู่เท่านั้นจึงไม่ต้องกำหนดประเด็นข้อพิพาทขึ้นใหม่เพื่อวินิจฉัยว่าจำเลยร่วมเป็นเจ้าของกรรมสิทธิ์ในทรัพย์นั้นหรือไม่. ___________________________ โจทก์ฟ้องว่า โจทก์ตั้งจำเลยเป็นตัวแทนของโจทก์มอบอำนาจให้ทำการแบ่งขายที่ดินของโจทก์ให้กับบุคคให้ทำการแบ่งขายที่ดินของโจทก์ให้กับบุคคลทั่วไป โดยจำเลยไม่คิดค่าบำเหน็จตอบแทน จำเลยขายที่ดินได้และรับเงินไว้แทนโจทก์และนำไปจ่ายแทนโจทก์เป็นค่าไถ่ถอนจำนอง ค่าธรรมเนียมการโอนและค่าใช้จ่ายอื่น ๆ คงเหลือเงินจำนวน 1,621,793.10 บาท จำเลยผิดนัดขอให้จำเลยชำระเงินจำนวนดังกล่าวพร้อมดอกเบี้ยให้แก่โจทก์ จำเลยให้การ โจทก์ไม่ใช่เจ้าของที่ดินตามฟ้อง โจทก์ไม่เคยแต่งตั้งจำเลยเป็นตัวแทน แต่เจ้าของกรรมสิทธิ์ที่แท้จริงได้แต่งตั้งจำเลยเป็นตัวแทนขายที่ดิน ตกลงให้บำเหน็จร้อยละ 10 ของราคาขาย ขอให้ยกฟ้อง นายอุทัย ถนอมกุลบุตร ร้องขอเข้าเป็นจำเลยร่วมอ้างว่ามีส่วนได้เสียในคดี ศาลชั้นต้นอนุญาตตามประมวลกฎหมายวิธีพิจารณาความแพ่ง มาตรา 57",
  "related_sections": {
    "ประมวลกฎหมายวิธีพิจารณาความแพ่ง": [
      "ม. 57(2)"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "นาย อุทัย ถนอมกุลบุตร",
    "จำเลย": "นาย วิเศษ จันทรโรจวงศ์"
  },
  "judges": [
    "วิฑูรย์ ตั้งตรงจิตต์",
    "โสภณ รัตนากร",
    "ไพรัช วงศ์วัฒนะ"
  ],
  "lower_and_appeal_courts": []
}