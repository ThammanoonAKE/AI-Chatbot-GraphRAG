{
  "decision_id": "1250/2520",
  "title": "คำพิพากษาศาลฎีกาที่ 1250/2520",
  "summary": "สถานที่เกิดเหตุเป็นคอกสุกรและห้องพักคนงานซึ่งมีรั้วสังกะสีล้อมรอบทุกด้าน. คอกสุกรสร้างขึ้นเป็นวัตถุประสงค์อันสำคัญของผู้เสียหายสำหรับเก็บรักษาสุกรโดยเฉพาะ. ส่วนห้องพักคนงานและห้องแถวเป็นวัตถุประสงค์อันดับรองที่สร้างขึ้นให้คนงานพักอาศัยชั่วคราวเพื่อดูแลสุกร. คอกสุกรแม้จะอยู่ติดกับห้องแถว ก็ไม่ใช่บริเวณของห้องแถวซึ่งใช้เป็นที่อยู่อาศัยของคนดังกล่าว. คอกสุกรจึงไม่ใช่เคหสถานตามความหมายของประมวลกฎหมายอาญา มาตรา 1(4). การที่จำเลยเข้าไปยืนอยู่ริมคอกสุกรภายในรั้วสังกะสี จึงไม่มีความผิดฐานบุกรุกเข้าไปในเคหสถานตามประมวลกฎหมายอาญา มาตรา 364. จำเลยได้เตรียมค้อน มีด และเชือกของกลางกลับมาที่เกิดเหตุ ได้ขุดรูใต้รั้วสังกะสีเพื่อทำเป็นช่องทางพาสุกรไป. จำเลยเข้าไปอยู่ภายในรั้วสังกะสี ยืนอยู่ริมคอกสุกรภายในรั้ว ห่างประมาณ 1 เมตร. โดยที่คอกสุกรตามสภาพมิได้ทำไว้กันขโมย แต่ทำไว้เพื่อมิให้สุกรออกไป. จำเลยพร้อมที่จะลักเอาสุกรตัวใดตัวหนึ่งได้โดยสะดวกโดยใช้เครื่องมือดังกล่าวมัดหรือฆ่า แล้วพาไปทางรูใต้สังกะสีที่ขุดไว้. การกระทำของจำเลยถือว่าเข้าขั้นลงมือกระทำความผิด เป็นความผิดฐานพยายามลักทรัพย์แล้ว.แต่ไม่ผิดฐานลักทรัพย์ในเคหสถานตามประมวลกฎหมายอาญา มาตรา335(8). ___________________________ โจทก์ฟ้องขอให้ลงโทษจำเลยฐานบุกรุกพยายามลักทรัพย์ในเคหสถานในเวลากลางคืนโดยมีอาวุธ และขอให้ริบของกลาง จำเลยให้การปฏิเสธ ศาลชั้นต้นพิพากษาให้ลงโทษจำเลยตามมาตรา 365 ซึ่งเป็นบทหนักจำคุก 8 เดือน ของกลางริบ จำเลยอุทธรณ์ ศาลอุทธรณ์ฟังว่า คอกสุกรมิใช่เคหสถานหรืออาคารที่เก็บทรัพย์ ไม่เป็นความผิดฐานบุกรุกตามมาตรา 364 และการกระทำของจำเลยยังไม่ถึงขั้นพยายามลักทรัพย์ พิพากษากลับ ให้ยกฟ้อง ของกลางไม่ริบ โจทก์ฎีกา ศาลฎีกาเห็นว่า สถานที่เกิดเหตุเป็นคอกสุกรและห้องพักคนงานซึ่งมีรั้วสังกะสีล้อมรอบทุกด้าน คอกสุกรที่สร้างขึ้นเป็นวัตถุประสงค์อันสำคัญของผู้เสียหายสำหรับเก็บรักษาสุกรโดยเฉพาะ ส่วนห้องพักคนงานและห้องแถวเป็นวัตถุประสงค์อันดับรองที่สร้างขึ้นให้คนงานพักอาศัยชั่วคราวเพื่อดูแลสุกรคอกสุกรแม้จะอยู่ติดกับห้องแถว ก็ไม่ใช่บริเวณของห้องแถวซึ่งใช้เป็นที่อยู่อาศัยของคนดังกล่าว คอกสุกรจึงไม่ใช่เคหสถานตามความหมายของประมวลกฎหมายอาญา มาตรา 1(4) การที่จำเลยเตรียมค้อน มีด และเชือกของกลางกลับมายังที่เกิดเหตุ ขุดรูใต้รั้วสังกะสีเพื่อทำเป็นช่องทางพาสุกรไปโดยจำเลยเข้าไปอยู่ภายในรั้วสังกะสี ยืนอยู่ริมคอกสุกรภายในรั้วห่างประมาณ1 เมตร ตามสภาพคอกสุกร มิได้ทำไว้เพื่อกันขโมย แต่ทำไว้เพื่อมิให้สุกรออกไปได้ จำเลยพร้อมที่จะลักเอาตัวสุกรตัวใด ตัวหนึ่งได้โดยสะดวกโดยใช้เครื่องมือดังกล่าวมัดหรือฆ่า แล้วพาไปทางรูใต้สังกะสีดังกล่าวแล้ว การกระทำของจำเลยเป็นความผิดฐานพยายามลักทรัพย์ในเวลากลางคืนและโดยมีอาวุธ พิพากษาแก้คำพิพากษาศาลอุทธรณ์ เป็นว่าจำเลยมีความผิดตามประมวลกฎหมายอาญา มาตรา 335 วรรคสอง, 80 จำคุก 6 เดือน ของกลางริบ นอกจากที่แก้ให้เป็นไปตามคำพิพากษาศาลอุทธรณ์",
  "related_sections": {
    "ประมวลกฎหมายอาญา": [
      "ม. 1 (4)",
      "ม. 1(4)",
      "ม. 80",
      "ม. 335 (7)",
      "ม. 335 (8)",
      "ม. 335(8)",
      "ม. 335 (1)",
      "ม. 335",
      "ม. 364"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ จังหวัด เพชรบูรณ์",
    "จำเลย": "นาย เมือง   จันทร์สิงห์"
  },
  "judges": [
    "พัลลภ สังโขบล",
    "ประภาศน์ อวยชัย",
    "ชลูตม์ สวัสดิทัต"
  ],
  "lower_and_appeal_courts": []
}