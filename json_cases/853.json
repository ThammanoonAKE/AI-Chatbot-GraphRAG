{
  "decision_id": "2782/2529",
  "title": "คำพิพากษาศาลฎีกาที่ 2782/2529",
  "summary": "2782/2529 ฎีกาตัดสินเกี่ยวกับปัญหาข้อกฎหมาย คำพิพากษาศาลฎีกาที่ 2782/2529 ธนาคาร กรุงไทย จำกัด โจทก์ นาย สงัด บัวพา จำเลย ป.วิ.พ. มาตรา 296, 308 เจ้าพนักงานบังคับคดีได้ยึดทรัพย์สินของจำเลยไว้และได้ประกาศขายทอดตลาดทรัพย์ครั้งแรกไม่มีผู้เข้าสู้ราคาต้องประกาศขายใหม่ถึง15ครั้งเป็นเวลาเกือบ3ปีไม่มีผู้เข้าสู้ราคาบ้างผู้สู้ราคาสูงสุดให้ราคาต่ำไปบ้างครั้งสุดท้ายผู้สู้ราคาให้ราคาสูงสุดเป็นเงิน340,000บาทซึ่งเป็นราคาสูงกว่าการขายทอดตลาดครั้งก่อนๆและสูงกว่าราคาที่เจ้าพนักงานบังคับคดีประเมินไว้เมื่อศาลเห็นว่าได้ประกาศขายทอดตลาดมาหลายครั้งทั้งเป็นเวลานานแล้วและราคาที่ผู้สู้ราคาสูงสุดก็เป็นราคาพอสมควรศาลอนุญาตให้ขายแก่ผู้สู้ราคาสูงสุดได้ที่จำเลยอ้างว่ามีผู้จะซื้อทรัพย์ที่ขายทอดตลาดในราคา800,000บาทนั้นเป็นแต่เพียงการกล่าวอ้างลอยๆไม่มีเหตุผลสนับสนุนและการขายทอดตลาดได้เสร็จสิ้นสมบูรณ์แล้วโดยไม่ปรากฏว่าเจ้าพนักงานบังคับคดีกระทำฝ่าฝืนต่อกฎหมาย และกระทำโดยไม่สุจริตแต่ประการใดจึงไม่มีเหตุผลที่จะยกเลิกการขายทอดตลาดนั้น. ___________________________ จำเลยร้องคัดค้านการขายทอดตลาดทรัพย์อ้างว่าขายได้ราคาต่ำไป ขอให้ประกาศขายใหม่ ศาลชั้นต้น มีคำสั่งอนุญาตให้ขายทอดตลาดได้ ศาลอุทธรณ์พิพากษายืน จำเลยฎีกา ศาลฎีกาวินิจฉัยว่า \"...ที่จำเลยฎีกาขอให้ยกเลิกการขายทอดตลาดโดยอ้างว่าขายได้ในราคาต่ำไป ขอให้ประกาศขายทอดตลาดใหม่นั้นข้อเท็จจริงได้ความว่า เจ้าพนักงานบังคับคดีได้ยึดทรัพย์สินของจำเลยไว้เมื่อวันที่ 6 สิงหาคม 2524 และได้ประกาศขายทอดตลาดทรัพย์ครั้งแรกเมื่อวันที่ 25 กันยายน 2524 แต่ไม่มีผู้เข้าสู้ราคาบ้าง ผู้สู้ราคาสูงสุดให้ราคาต่ำไปบ้าง ต้องประกาศขายทอดตลาดใหม่ถึง 15 ครั้ง ซึ่งเป็นเวลาเกือบ 3 ปี ในการขายทอดตลาดครั้งสุดท้ายเมื่อวันที่ 21 กันยายน 2527 มีนายยิ่งยง ทีฆะกุลผู้สู้ราคาให้ราคาสูงสุดเป็นเงิน 340,000 บาท ซึ่งเป็นราคาสูงกว่าการขายทอดตลาดครั้งก่อน ๆ และสูงกว่าราคาที่เจ้าพนักงานบังคับคดีประเมิน โดยเจ้าพนักงานบังคับคดีประเมินราคาไว้เพียง 250,000 บาทเท่านั้น ศาลชั้นต้นเห็นว่าได้ประกาศขายทอดตลาดมาหลายครั้งและเป็นเวลานานแล้ว และราคาที่ผู้สู้ราคาสูงสุดก็เป็นราคาพอสมควรจึงอนุญาตให้ขายแก่ผู้สู้ราคาสูงสุด ศาลฎีกาเห็นว่า ที่จำเลยอ้างว่ามีผู้จะซื้อทรัพย์ที่ขายทอดตลาดในราคา 800,000 บาทนั้นเป็นแต่เพียงการกล่าวอ้างลอย ๆ ไม่มีเหตุผลสนับสนุน และการขายทอดตลาดทรัพย์ของจำเลยได้เสร็จสิ้นสมบูรณ์แล้ว โดยไม่ปรากฎว่าเจ้าพนักงานบังคับคดีกระทำฝ่าฝืนต่อกฎหมายและกระทำโดยไม่สุจริตแต่ประการใด จึงไมีมีเหตุผลที่จะยกเลิกการขายทอดตลาดที่ขายไปแล้วนั้น ศาลอุทธรณ์พิพากษาชอบแล้ว ฎีกาของจำเลยฟังไม่ขึ้น\" พิพากษายืน.",
  "related_sections": {},
  "source": "สำนักงาน ส่งเสริมงานตุลาการ",
  "litigants": {
    "โจทก์": "ธนาคาร กรุงไทย  จำกัด",
    "จำเลย": "นาย สงัด บัวพา"
  },
  "judges": [
    "ไพจิตร วิเศษโกสิน",
    "อาจ ปัญญาดิลก",
    "ดำรง สายเชื้อ"
  ],
  "lower_and_appeal_courts": []
}