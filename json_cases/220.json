{
  "decision_id": "604/2529",
  "title": "คำพิพากษาศาลฎีกาที่ 604/2529",
  "summary": "604/2529 ฎีกาตัดสินเกี่ยวกับปัญหาข้อกฎหมาย คำพิพากษาศาลฎีกาที่ 604/2529 ธนาคาร กรุงไทย จำกัด โจทก์ กรมแรงงาน จำเลย พ.ร.บ.จัดตั้งศาลแรงงานและวิธีพิจารณาคดีแรงงาน พ.ศ.2522 มาตรา 54 อุทธรณ์ว่าศาลแรงงานกลางฟังข้อเท็จจริงคลาดเคลื่อนไปจากความเห็นแพทย์เป็นอุทธรณ์ในปัญหาข้อเท็จจริงต้องห้ามมิให้อุทธรณ์. ___________________________ โจทก์ฟ้องว่า จำเลยได้มีคำสั่ง เรื่อง อุทธรณ์คำสั่งเงินทดแทนโดยจำเลยวินิจฉัยว่า นายประชา บุญมี ลูกจ้างโจทก์เจ็บป่วยถึงแก่ความตายซึ่งเป็นผลเนื่องจากการทำงาน จึงสั่งให้โจทก์จ่ายเงินทดแทนโจทก์ไม่เห็นชอบด้วย ขอให้เพิกถอนคำสั่งดังกล่าว จำเลยให้การว่า คำสั่งของจำเลยชอบแล้ว ศาลแรงงานกลาง พิพากษาให้เพิกถอนคำสั่งของจำเลย จำเลยอุทธรณ์ต่อศาลฎีกา ศาลฎีกาแผนกคดีแรงงานวินิจฉัยข้อกฎหมายว่า ปัญหาว่านายประชาตายเพราะเหตุใดเป็นข้อเท็จจริง ศาลแรงงานกลางวินิจฉัยว่าผู้ตายตายเพราะป่วยเป็นโรคหัวใจ มิใช่เนื่องจากการทำงานให้แก่โจทก์เป็นการวินิจฉัยข้อเท็จจริงจากพยานหลักฐานทั้งหมดในสำนวน ที่จำเลยอุทธรณ์ว่าศาลแรงงานกลางฟังข้อเท็จจจริงคลาดเคลื่อนไปจากความเห็นแพทย์นั้น ศาลฎีกาเห็นว่า เป็นอุทธรณ์โต้แย้งในการฟังข้อเท็จจริงของศาลแรงงานกลางซึ่งจำเลยจะอุทธรณ์มิได้ ศาลฎีกาไม่รับวินิจฉัย พิพากษายกอุทธรณ์จำเลย.",
  "related_sections": {
    "ระเบียบ": [
      "ทั่วไป"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "ธนาคาร กรุงไทย  จำกัด",
    "จำเลย": "กรมแรงงาน"
  },
  "judges": [
    "เสนอ ศรนิยม",
    "สมบูรณ์ บุญภินนท์",
    "จุนท์ จันทรวงศ์"
  ],
  "lower_and_appeal_courts": [
    "พิพากษายกอุทธรณ์จำเลย.",
    "(เสนอ ศรนิยม-สมบูรณ์ บุญภินนท์-จุนท์ จันทรวงศ์)",
    "แหล่งที่มา",
    "สำนักงาน ส่งเสริมงานตุลาการ"
  ]
}