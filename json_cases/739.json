{
  "decision_id": "2477/2529",
  "title": "คำพิพากษาศาลฎีกาที่ 2477/2529",
  "summary": "2477/2529 ฎีกาตัดสินเกี่ยวกับปัญหาข้อกฎหมาย คำพิพากษาศาลฎีกาที่ 2477/2529 พนักงานอัยการ จังหวัด ปทุมธานี โจทก์ นาย สุนทร นาคนาคา กับพวก จำเลย พ.ร.บ.การพนัน มาตรา 10 เครื่องรับโทรทัศน์เป็นเพียงเครื่องรับสัญญาณภาพจากสถานีโทรทัศน์การที่ผู้ดูโทรทัศน์ท้าพนันผลการแข่งขันชกมวยตามภาพที่ปรากฏหาทำให้เครื่องรับโทรทัศน์เป็นเครื่องมือเครื่องใช้ในการเล่นการพนันตามความหมายของพ.ร.บ.การพนันโดยแท้จริงไม่ศาลย่อมไม่ริบเครื่องรับโทรทัศน์ของกลาง. ___________________________ โจทก์ฟ้องว่า จำเลยร่วมกันเล่นการพนันชกมวย (มวยตู้) อันเป็นการพนันตามบัญชี ข. อันดับที่ 3 ท้ายพระราชบัญญัติการพนันพุทธศักราช 2478 โดยถือเอาการแข่งขันชกมวยซึ่งถ่ายทอดจากสถานีโทรทัศน์เป็นผลแพ้ชนะ ขอให้ลงโทษตามพระราชบัญญัติการพนันจำเลยให้การรับสารภาพ ศาลชั้นต้นพิพากษาว่าจำเลยมีความผิดตามพระราชบัญญัติการพนัน พุทธศักราช 2478 มาตรา 4, 5, 6, 10, 12, 15พระราชบัญญัติการพนัน (ฉบับที่ 5) พุทธศักราช 2490 มาตรา 3พระราชบัญญัติการพนัน (ฉบับที่ 7) พ.ศ. 2504 มาตรา 3ประมวลกฎหมายอาญา มาตรา 83 รับสารภาพลดโทษตามประมวลกฎหมายอาญามาตรา 78 กึ่งหนึ่งแล้วคงปรับจำเลยที่ 1 เป็นเงิน 300 บาท จำเลยอื่นปรับคนละ 200 บาท จ่ายสินบนกึ่งหนึ่ง ริบของกลาง จำเลยที่ 1 อุทธรณ์ ศาลอุทธรณ์พิพากษาแก้เป็นว่า ไม่ริบเครื่องรับโทรทัศน์นอกจากที่แก้ให้เป็นไปตามคำพิพากษาศาลชั้นต้น โจทก์ฎีกา ขอให้ริบเครื่องรับโทรทัศน์ของกลาง ศาลฎีกาวินิจฉัยว่า \"เครื่องรับโทรทัศน์เป็นเพียงเครื่องรับสัญญาณภาพจากสถานีโทรทัศน์ซึ่งเป็นผู้ส่งสัญญาณมาเท่านั้น การที่ผู้ดูโทรทัศน์ท้าพนันผลของการแข่งขันชกมวยตามภาพที่ปรากฎนั้นหาทำให้เครื่องรับโทรทัศน์นั้นเป็นเครื่องมือเครื่องใช้ในการเล่นการพนันตามความหมายแห่งพระราชบัญญัติการพนันโดยแท้จริงไม่คำพิพากษาศาลอุทธรณ์ชอบแล้ว ฎีกาโจทก์ฟังไม่ขึ้น พิพากษายืน\".",
  "related_sections": {
    "ประมวลกฎหมายอาญา": [
      "ม. 78",
      "ม. 83"
    ],
    "ระเบียบ": [
      "ทั่วไป"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ จังหวัด ปทุมธานี",
    "จำเลย": "นาย สุนทร นาคนาคา  กับพวก"
  },
  "judges": [
    "สาระ เสาวมล",
    "สหัส สิงหวิริยะ",
    "เสวก จันทร์ผ่อง"
  ],
  "lower_and_appeal_courts": []
}