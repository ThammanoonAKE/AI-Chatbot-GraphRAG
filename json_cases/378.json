{
  "decision_id": "1052/2529",
  "title": "คำพิพากษาศาลฎีกาที่ 1052/2529",
  "summary": "บัญญัติว่าตั๋วเงินที่ออกให้เพื่อใช้เงินที่ยืมมาใช้ในการพนันหรือขันต่อนั้นไม่สมบูรณ์ดังนั้นเช็คพิพาทที่จำเลยออกให้โจทก์ร่วมเพื่อเปลี่ยนเช็คของช. อันมีมูลหนี้มาจากการพนันขันต่อย่อมไม่สมบูรณ์ไปด้วยเมื่อธนาคารตามเช็คปฏิเสธการจ่ายเงินจำเลยจึงไม่มีความผิดตามพ.ร.บ.ว่าด้วยความผิดอันเกิดจากการใช้เช็คฯ. ___________________________ โจทก์ฟ้องขอให้ลงโทษจำเลยตามพระราชบัญญัติว่าด้วยความผิดอันเกิดจากการใช้เช็คฯ ศาลชั้นต้นพิพากษายกฟ้อง โจทก์ร่วมอุทธรณ์ศาลอุทธรณ์พิพากษากลับให้ลงโทษจำคุกกระทงละ 3 เดือน รวม 4 กระทงความผิด รวมลงโทษจำคุก 1 ปี จำเลยฎีกา ศาลฎีกาวินิจฉัยข้อกฎหมายว่า มูลหนี้ตามเช็คที่นายชนะ(สามีจำเลย) ออกให้โจทก์ร่วมเป็นหนี้อันเกิดจากการพนันม้าแข่งจึงเป็นมูลหนี้ที่เกิดขึ้นจากการพนันขันต่อไม่ชอบด้วยกฎหมายซึ่งตามบทบัญญัติแห่งประมวลกฎหมายแพ่งและพาณิชย์ มาตรา 855บัญญัติว่าตั๋วเงินที่ออกให้เพื่อใช้เงินที่ยืมมาใช้ในการพนันหรือขันต่อนั้นไม่สมบูรณ์ เช็คพิพาทที่จำเลยออกให้โจทก์ร่วมเพื่อเปลี่ยนเช็คของนายชนะอันมีมูลหนี้มาจากการพนันขันต่อนั้นย่อมไม่สมบูรณ์ไปด้วย การกระทำของจำเลยจึงไม่ผิดตามฟ้องดังที่ศาลชั้นต้นวินิจฉัยไว้ชอบแล้ว ศาลฎีกาไม่เห็นฟ้องด้วยกับคำพิพากษาของศาลอุทธรณ์ ฎีกาของจำเลยฟังขึ้น พิพากษากลับ ให้ยกฟ้องโจทก์.",
  "related_sections": {
    "ประมวลกฎหมายแพ่งและพาณิชย์": [
      "ม. 855"
    ],
    "พระราชบัญญัติว่าด้วยความผิดอันเกิดจากการใช้เช็ค": [
      "ทั่วไป"
    ],
    "ระเบียบ": [
      "ทั่วไป"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ กรมอัยการ",
    "จำเลย": "นาง วัฒนา เลาหวรานนท์"
  },
  "judges": [
    "อำนวย อินทุภูติ",
    "ดำริ ศุภพิโรจน์",
    "สมศักดิ์ เกิดลาภผล"
  ],
  "lower_and_appeal_courts": []
}