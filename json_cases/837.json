{
  "decision_id": "2746/2529",
  "title": "คำพิพากษาศาลฎีกาที่ 2746/2529",
  "summary": "วรรคสอง, 1382 ป.วิ.พ. มาตรา 84, 177 วรรคแรก จำเลยที่1ได้กรรมสิทธิ์ในที่ดินมีโฉนดโดยการครอบครองปรปักษ์ตามประมวลกฎหมายแพ่งและพาณิชย์มาตรา1382เป็นการได้ทรัพย์สิทธิอันเกี่ยวกับอสังหาริมทรัพย์โดยทางอื่นนอกจากนิติกรรมเมื่อจำเลยที่1ยังไม่ได้จดทะเบียนการได้มาจำเลยที่1จะยกขึ้นเป็นข้อต่อสู้โจทก์ผู้รับโอนกรรมสิทธิ์มาโดยเสียค่าตอบแทนและโดยสุจริตและได้จดทะเบียนสิทธิโดยสุจริตแล้วหาได้ไม่ตามมาตรา1299วรรคสองและตามมาตรา6ให้สันนิษฐานไว้ก่อนว่าบุคคลทุกคนกระทำการโดยสุจริตเมื่อจำเลยที่1มิได้ยกขึ้นเป็นข้อต่อสู้ว่าโจทก์รับโอนที่ดินมาโดยไม่สุจริตจึงต้องฟังว่าโจทก์ได้รับโอนมาโดยเสียค่าตอบแทนและโดยสุจริตและได้จดทะเบียนโดยสุจริตแล้วจำเลยที่1จึงอ้างกรรมสิทธิ์ในที่ดินที่ได้มาโดยการครอบครองปรปักษ์ยันโจทก์ไม่ได้. ___________________________ โจทก์ฟ้องว่า โจทก์เป็นเจ้าของกรรมสิทธิ์ที่ดินโฉนดเลขที่ 584 ตำบลพลับพลาอำเภอเมืองจันทบุรี จังหวัดจันทบุรี ซึ่งอยู่ติดกับที่ดินมีสิทธิครอบครองของจำเลยที่ 1จำเลยที่ 2 เป็นผู้ว่าราชการจังหวัด เมื่อ พ.ศ. 2518 จำเลยที่ 1 ได้นำเจ้าพนักงานที่ดินอำเภอเมืองจันทบุรี รังวัดที่ดินของจำเลยที่ 1 เพื่อออกหนังสือรับรองการทำประโยชน์(น.ส.3) รุกล้ำเข้าไปในที่ดินของโจทก์บางส่วน เจ้าพนักงานที่ดินได้ออกหนังสือรับรองการทำประโยชน์ให้จำเลยที่ 1 โจทก์ได้ร้องเรียนต่อจำเลยที่ 2 ให้เพิกถอนหนังสือรับรองการทำประโยชน์ดังกล่าว เฉพาะที่เป็นที่ดินของโจทก์ จำเลยที่ 2 เพิกเฉย ขอศาลพิพากษาว่าที่ดินภายในเส้นสีแดงตามแผนที่ท้ายฟ้องเป็นกรรมสิทธิ์ของโจทก์ ห้ามจำเลยที่ 1 เกี่ยวข้อง ให้จำเลยที่ 2 สั่งให้เจ้าพนักงานที่ดินอำเภอเมืองจันทบุรีแก้หนังสือรับรองการทำประโยชน์เสียให้ถูกต้อง จำเลยที่ 1 ให้การว่า ที่พิพาทเป็นส่วนหนึ่งของที่ดินของจำเลยที่ 1 เป็นที่หัวไร่ปลายนา จำเลยที่ 1 ได้จับจองและครอบครองที่พิพาทมาโดยสงบและเปิดเผยด้วยเจตนาเป็นเจ้าของมาประมาณ 40 ปีแล้ว เมื่อประมาณเดือนมีนาคม2518 จำเลยที่ 1 ได้ยื่นคำร้องขอออกหนังสือรับรองการทำประโยชน์ (น.ส.3) แทนส.ค.1 เจ้าพนักงานได้ไปทำการรังวัดและได้ออก น.ส.3 ให้แก่จำเลยที่ 1 โจทก์เพิ่งซื้อที่ดินโฉนดเลขที่ 584 จากผู้มีชื่อเมื่อ พ.ศ. 2515 อาณาเขตที่ดินตามโฉนดไม่ถึงที่ดินที่พิพาท โจทก์ไม่เคยเข้าครอบครอง ขอให้ยกฟ้อง จำเลยที่ 2 ให้การต่อสู้หลายประการ แต่ก่อนสืบพยานโจทก์ได้ถอนฟ้องจำเลยที่ 2 ไป ศาลชั้นต้นพิพากษาว่า ที่ดินตามแผนที่พิพาทสีเขียวประเป็นของโจทก์ จำเลยที่ 1 อุทธรณ์ ศาลอุทธรณ์พิพากษายืน จำเลยที่ 1 ฎีกาา ศาลฎีกาฟังข้อเท็จจริงว่า โจทก์เป็นเจ้าของกรรมสิทธิ์ที่ดินโฉนดเลขที่ 584โดยซื้อและจดทะเบียนรับโอนมาจากนางเชิญ เขตทองคำ เจ้าของเดิม เมื่อวันที่25 กันยายน 2515 ที่พิพาทเป็นส่วนหนึ่งของที่ดินดังกล่าว จำเลยที่ 1 ได้ครอบครองที่ดินพิพาทมาโดยสงบและเปิดเผย ด้วยเจตนาเป็นเจ้าของ และนับถึงวันที่โจทก์จดทะเบียนรับโอนกรรมสิทธิ์มาเป็นเวลาเกินกว่า 10 ปี และวินิจฉัยปัญหาข้อกฎหมายว่า จำเลยที่ 1 ได้กรรมสิทธิ์ในที่ดินพิพาทโดยการครอบครองปรปักษ์ตามประมวลกฎหมายแพ่งและพาณิชย์ มาตรา 1382 เป็นการได้ทรัพย์สิทธิอันเกี่ยวกับอสังหาริมทรัพย์โดยทางอื่นนอกจากนิติกรรม เมื่อจำเลยที่ 1 ยังไม่ได้จดทะเบียนการได้มา จำเลยที่ 1 จะยกขึ้นเป็นข้อต่อสู้ โจทก์ผู้ได้รับโอนกรรมสิทธิ์มาโดยเสียค่าตอบแทนและโดยสุจริต และได้จดทะเบียนสิทธิโดยสุจริตแล้วหาได้ไม่ ตามมาตรา 1299 วรรคสอง และสำหรับกรณีนี้เห็นว่าตามมาตรา 6 ให้สันนิษฐานไว้ก่อนว่าบุคคลทุกคนกระทำการโดยสุจริต เมื่อจำเลยมิได้ยกขึ้นเป็นข้อต่อสู้ว่าโจทก์รับโอนที่ดินโฉนดเลขที่ 584 มาจากนางเชิญ เขตทองคำ โดยไม่สุจริตคดีจึงต้องฟังว่าโจทก์ได้รับโอนกรรมสิทธิ์ที่ดินดังกล่าวมาจากนางเชิญ เขตทองคำโดยเสียค่าตอบแทนและโดยสุจริต และได้จดทะเบียนสิทธิโดยสุจริตแล้ว จำเลยที่ 1จึงอ้างกรรมสิทธิ์ในที่พิพาทอันเป็นส่วนหนึ่งของที่ดินโฉนดเลขที่ 584 ที่จำเลยที่ 1ที่ได้มาโดยการครอบครองยันโจทก์ไม่ได้ พิพากษายืน",
  "related_sections": {
    "ประมวลกฎหมายแพ่งและพาณิชย์": [
      "ม. 6",
      "ม. 1299",
      "ม. 1382"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "นาง สมภักดิ์ นิลสิทธานุเคราะห์",
    "จำเลย": "นาย ปั่น โกฏิปภา กับพวก"
  },
  "judges": [
    "เสรี แสงศิลป์",
    "สุชาติ จิวะชาติ",
    "อำนวย เปล่งวิทยา"
  ],
  "lower_and_appeal_courts": []
}