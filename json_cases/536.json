{
  "decision_id": "1699/2529",
  "title": "คำพิพากษาศาลฎีกาที่ 1699/2529",
  "summary": "แม้จำเลยจะได้จำนำรถจักรยานของจำเลยไว้กับผู้เสียหายจำเลยก็ไม่มีเหตุอันสมควรที่จะลักลอบเข้าไปเอารถจักรยานดังกล่าวในบ้านของผู้เสียหายในเวลา5.30น.จำเลยจึงมีความผิดฐานบุกรุก. จำเลยเข้าไปในบ้านของผู้เสียหายเพื่อเอารถจักรยานของจำเลยเมื่อผู้เสียหายส่องไฟฉายมาที่จำเลยจำเลยก็ใช้อาวุธปืนยิงผู้เสียหายแล้วจึงเอารถจักรยานไปพฤติการณ์ดังกล่าวยังไม่แน่ชัดว่าจำเลยกระทำไปเพื่อปกปิดความผิดฐานบุกรุกจำเลยอาจยิงผู้เสียหายเพื่อไม่ให้ผู้เสียหายขัดขวางการเข้าไปเอารถจักรยานของจำเลยในบ้านผู้เสียหายก็ได้แต่โจทก์มิได้บรรยายฟ้องถึงความผิดในส่วนนี้ของจำเลยจึงลงโทษจำเลยตามประมวลกฎหมายอาญามาตรา289ประกอบกับมาตรา80ไม่ได้. ___________________________ โจทก์ ฟ้อง ว่า จำเลย มี อาวุธปืน บุกรุก เข้า ไป ใน บ้าน ซึ่ง เป็นเคหสถาน ที่ อยู่ อาศัย ของ ผู้เสียหาย แล้ว เอา รถจักรยาน สองล้อ ซึ่งจำเลย จำนำ ไว้ แก่ ผู้เสียหาย ไป เพื่อ ให้ เกิด ความเสียหาย แก่ผู้เสียหาย ผู้รับ จำนำ และ ใน ระหว่าง เวลา ที่ จำเลย เอา รถจักรยานสองล้อ คัน ดังกล่าว ไป ผู้เสียหาย ได้ พบ เห็น การ กระทำ ของ จำเลยจำเลย จึง ใช้ อาวุธปืน ยิง ผู้เสียหาย โดย มี เจตนา ฆ่า ผู้เสียหายเพื่อ เอา ไว้ ซึ่ง ผลประโยชน์ อัน เกิด แก่ การ ที่ จำเลย ได้ กระทำความผิด ฐาน โกง เจ้าหนี้ และ เพื่อ ปกปิด ความผิด ฐาน บุกรุก เคหสถานและ ฐาน ฉ้อโกง เจ้าหนี้ ของ จำเลย แต่ กระสุนปืน ที่ จำเลย ยิง ไป ถูกอวัยวะ ที่ ไม่ สำคัญ ผู้เสียหาย จึง ไม่ ถึง แก่ความตาย สม ดัง เจตนาของ จำเลย ขอ ให้ ลงโทษ ตาม ประมวลกฎหมายอาญา มาตรา 364, 365, 346, 289, 80, 91 และ ริบ เม็ด ตะกั่ว กระสุนปืน ลูกซอง ของกลาง จำเลย ให้การ รับสารภาพ ศาลชั้นต้น พิพากษา ว่า จำเลย มี ความผิด ตาม ประมวลกฎหมายอาญา มาตรา288 ประกอบ กับ มาตรา 80 ลงโทษ จำคุก 10 ปี จำเลย ให้การ รับสารภาพ เป็นประโยชน์ แก่ การ พิจารณา มี เหตุ บรรเทาโทษ ลดโทษ ให้ กึ่งหนึ่ง ตามประมวลกฎหมายอาญา มาตรา 78 คง จำคุก 5 ปี ข้อหา อื่น นอกจาก นี้ ให้ ยกและ ริบ เม็ด ตะกั่ว กระสุนปืน ของกลาง โจทก์ อุทธรณ์ ศาลอุทธรณ์ พิพากษา แก้ เป็น ว่า จำเลย มี ความผิด ฐาน บุกรุก ตามประมวลกฎหมายอาญา มาตรา 365 จำคุก 2 ปี และ มี ความผิด ฐาน พยายาม ฆ่าผู้อื่น ตาม ประมวลกฎหมายอาญา มาตรา 289 (7) ประกอบด้วย มาตรา 80 อีกกระทง หนึ่ง จำคุก ตลอดชีวิต เนื่องจาก ความผิด ตาม มาตรา 289 (7),80 ต้อง ระวางโทษ จำคุก ตลอดชีวิต จึง ไม่ นำ โทษ จำคุก ใน ความผิด ฐานบุกรุก มา รวม ลงโทษ จำเลย อีก ตาม ประมวลกฎหมายอาญา มาตรา 91 ที่ แก้ไขใหม่ จำเลย ให้การ รับสารภาพ เป็น ประโยชน์ แก่ การ พิจารณาคดี มี เหตุบรรเทาโทษ ลดโทษ ให้ กึ่งหนึ่ง ตาม ประมวลกฎหมายอาญา มาตรา 78 คง จำคุก25 ปี นอกจาก ที่ แก้ ให้ เป็น ไป ตาม คำพิพาษา ศาลชั้นต้น จำเลย ฎีกา ขอ ให้ ลงโทษ ตาม คำพิพากษา ศาลชั้นต้น ศาลฎีกา วินิจฉัย ว่า คดี มี ปัญหา ที่ ต้อง วินิจฉัย ใน ชั้นฎีกา ว่าจำเลย มี ความผิด ฐาน บุกรุก ด้วย หรือไม่ นั้น คดี นี้ เหตุ เกิด เวลา05.30 น. แม้ จำเลย จะ เป็น เจ้าของ รถจักรยาน ที่ จำเลย เอา ไป จำนำไว้ กับ ผู้เสียหาย และ จำเลย เข้าไป ใน บ้าน ผู้เสียหาย เพื่อ เอารถจักรยาน คืน จาก ผู้เสียหาย ก็ ตาม แต่ จำเลย ก็ ไม่ สมควร ลักลอบเข้า ไป ใน บ้าน อัน เป็น เคหสถาน ที่ อยู่ อาศัย ของ ผู้เสียหาย ในเวลา ค่ำคืน เช่นนั้น ถือ ได้ ว่า จำเลย เข้า ไป ใน เคหสถาน ของผู้เสียหาย โดย ไม่ มี เหตุ อัน สมควร จึง มี ความผิด ฐาน บุกรุก ด้วยส่วน ใน ข้อ ที่ ว่า จำเลย พยายาม ฆ่า ผู้เสียหาย เพื่อ ปกปิด ความผิดของ จำเลย หรือไม่ นั้น เห็นว่า จำเลย เข้า ไป ใน บ้าน ของ ผู้เสียหายเพื่อ เอา รถจักรยาน ของ จำเลย เมื่อ ผู้เสียหาย ส่องไฟฉาย มา ที่ จำเลย จำเลย ก็ ใช้ อาวุธปืน ยิง ผู้เสียหาย แล้ว จึง เอา รถจักรยาน ไปพฤติการณ์ เช่นนี้ ยัง ไม่ แน่ชัด ว่า จำเลย กระทำ ไป เพื่อ ปกปิดความผิด ฐาน บุกรุก จำเลย อาจ ยิง ผู้เสียหาย เพื่อ ไม่ ให้ ผู้เสียหายขัดขวาง การ เข้า ไป เอา รถจักรยาน ของ จำเลย ใน บ้าน ผู้เสียหาย ก็ ได้ แต่ โจทก์ ก็ มิได้ บรรยายฟ้อง ถึง ความผิด ใน ส่วนนี้ ของ จำเลยจึง ลงโทษ จำเลย ตาม ประมวลกฎหมายอาญา มาตรา 289 ประกอบ กับ มาตรา 80ไม่ ได้ พิพากษา แก้ เป็น ว่า จำเลย มี ความผิด ฐาน พยายาม ฆ่า ตามประมวลกฎหมายอาญา มาตรา 288 ประกอบ กับ มาตรา 80 จำคุก 10 ปี รวมโทษใน ความผิด ฐาน บุกรุก ตาม ประมวลกฎหมายอาญา มาตรา 365 จำคุก 2 ปีเป็น จำคุก 12 ปี จำเลย ให้การ รับสารภาพ เป็น ประโยชน์ แก่ การ พิจารณา มี เหตุ บรรเทาโทษ ลดโทษ ให้ กึ่งหนึ่ง ตาม ประมวลกฎหมายอาญา มาตรา78 คง จำคุก 6 ปี นอกจาก ที่ แก้ ให้ เป็น ไป ตาม คำพิพากษา ศาลอุทธรณ์.",
  "related_sections": {
    "ประมวลกฎหมายอาญา": [
      "ม. 78",
      "ม. 80",
      "ม. 91",
      "ม. 288",
      "ม. 289 (7)",
      "ม. 289",
      "ม. 346",
      "ม. 364",
      "ม. 365"
    ],
    "ประมวลกฎหมายวิธีพิจารณาความอาญา": [
      "ม. 158 (5)",
      "ม. 192",
      "ม. 215"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ จังหวัด เพชรบูรณ์",
    "จำเลย": "นาย คำพัน หรือ พันธ์ กองมา"
  },
  "judges": [
    "สาระ เสาวมล",
    "สหัส สิงหวิริยะ",
    "เสวก จันทร์ผ่อง"
  ],
  "lower_and_appeal_courts": []
}