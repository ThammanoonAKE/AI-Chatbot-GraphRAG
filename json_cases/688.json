{
  "decision_id": "2336/2529",
  "title": "คำพิพากษาศาลฎีกาที่ 2336/2529",
  "summary": "จำเลยใช้เหล็กตะไบเลือกแทงผู้เสียหายที่บริเวณช่องท้องข้างซ้ายและที่ช่องอกซ้ายในขณะที่ผู้เสียหายไม่มีอาวุธและไม่ได้ทำร้ายจำเลยแต่อย่างใดย่อมเล็งเห็นผลได้ว่าผู้เสียหายอาจถึงแก่ความตายได้และได้ความจากแพทย์ว่าถ้าปล่อยทิ้งไว้ไม่ทำการผ่าตัดอาจทำให้ถึงตายได้และบาดแผลของผู้เสียหายนี้ไม่สามารถรักษาโดยการฉีดยาหรือใช้ยารับประทานจะต้องรักษาโดยการผ่าตัดทันทีเช่นนี้ถือได้ว่าจำเลยมีเจตนาฆ่าผู้เสียหายจำเลยจึงมีความผิดตามป.อ.มาตรา288,80. ___________________________ ศาลชั้นต้นพิพากษาว่าจำเลยมีความผิอตามประมวลกฎหมายอาญามาตรา 288, 80 ให้จำคุกจำเลย 10 ปี คำรับชั้นจับกุมและคำให้การชั้นสอบสวนของจำเลยเป็นประโยชน์แก่การพิจารณา มีเหตุบรรเทษโทษตามประมวลกฎหมายอาญา มาตรา 78 ลดโทษ 1 ใน 3 คงจำคุกจำเลย 6 ปี8 เดือน จำเลยอุทธรณ์ ศาลอุทธรณ์พิพากษายืน จำเลยฎีกา ศาลฎีกาวินิจฉัยว่า \"บาดแผลของผู้เสียหายที่ถูกแทงตามเอกสารหมาย ป.จ.1 ปรากฏว่าแผลลึกเข้าช่องท้องและช่องอกซ้ายทะลุกระเพาะอาหารทั้งสองผนัง มีเลือดออกในช่องปอดและกะบังลมทะลุแสดงว่าจำเลยตั้งใจแทงโดยแรงจึงทะเลเข้าไปทั้งที่ช่องท้องข้างซ้ายและที่ช่องอกซ้าย ข้อเท็จจริงยังปรากฏด้วยว่าจำเลยแทงผู้เสียหายในขณะที่ผู้เสียหายไม่มีอาวุธและไม่ได้ทำร้ายจำเลยแต่อย่างใดจำเลยเลือกแทงผู้เสียหายบริเวณหน้าอกและช่องท้องอันประกอบด้วยอวัยวะสำคัญของร่างกาย ย่อมเล็งเห็นผลได้ว่าผู้เสียหายอาจถึงแก่ความตายได้ ประกอบกับนายแพทย์ประวิทย์ ลิ้มควรสุวรรณ ผู้ทำการผ่าตัดรักษาบาดแผลให้ผู้เสียหาย เบิกความยืนยันว่า ถ้าปล่อยทิ้งไว้ไม่ทำการผ่าตัดอาจทำให้ถึงตายได้ และบาดแผลของผู้เสียหายนี้ไม่สามารถรักษาโดยการฉีดยาหรือให้ยารับประทาน จะต้องรักษาโดยการผ่าตัดทันที ข้อเท็จจริงฟังได้ว่าจำเลยมีเจตนาฆ่าผู้เสียหาย แต่ผู้เสียหายไม่ถึงแก่ความตาย เนื่องจากแพทย์ได้เยียวยารักษาไว้ทันจำเลยจึงมีความผิดฐานพยายามฆ่าผู้เสียหาย ที่จำเลยฎีกาขอให้ลงโทษจำเลยแต่เพียงสถานเบานั้น เห็นว่า ศาลล่างทั้งสองลงโทษจำเลยตามประมวลกฎหมายอาญา มาตรา 288 ประกอบด้วยมาตรา 80 ให้จำคุก 10 ปี นั้น เป็นอัตราโทษขั้นต่ำของความผิดฐานพยายามฆ่าผู้อื่นอยู่แล้ว และยังลดโทษให้จำเลยตามประมวลกฎหมายอาญา มาตรา 78อีก 1 ใน 3 คงจำคุกจำำเลยมีกำหนด 6 ปี 8 เดือน เห็นว่าเหมาะสมกับรูปคดีแล้ว ฎีกาจำเลยฟังไม่ขึ้น\" พิพากษายืน.",
  "related_sections": {
    "ประมวลกฎหมายอาญา": [
      "ม. 78",
      "ม. 80",
      "ม. 288"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ จังหวัด สมุทรปราการ",
    "จำเลย": "นาย บุญลือ อินทรสวัสดิ์"
  },
  "judges": [
    "พิชัย วุฒิจำนงค์",
    "อภินย์ ปุษปาคม",
    "ยรรยง อิทธิพงษ์"
  ],
  "lower_and_appeal_courts": []
}