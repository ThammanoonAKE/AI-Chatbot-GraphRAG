{
  "decision_id": "117/2529",
  "title": "คำพิพากษาศาลฎีกาที่ 117/2529",
  "summary": "โจทก์เป็นหัวหน้าแผนกบัญชีของบริษัทบริษัทให้ออกจากงานต่อมาจำเลยซึ่งเป็นกรรมการผู้จัดการบริษัทได้ปิดประกาศไว้ที่สำนักงานของบริษัทแจ้งแก่พนักงานทุกคนมีใจความว่าแฟ้มเอกสารประวัติพนักงานได้ถูกทำลายและสูญหายไปเป็นการกระทำของอดีตหัวหน้าแผนกบัญชี(คือโจทก์)จึงขอความร่วมมือจากพนักงานทุกคนให้ร่วมกันจัดทำแฟ้มประวัติพนักงานการกระทำดังกล่าวของจำเลยเป็นการแสดงข้อความโดยสุจริตเพื่อความชอบธรรม ป้องกันส่วนได้เสียเกี่ยวกับตนตามคลองธรรมไม่มีความผิดฐานหมิ่นประมาท. ___________________________ โจทก์ฟ้องและเพิ่มเติมฟ้องว่า โจทก์เป็นหัวหน้าแผนกบัญชีของบริษัทเพรสโก้พับลิค รีเลชั่นส์ จำกัด ซึ่งจำเลยมีตำแหน่งเป็นกรรมการบริษัท จำเลยได้ออกหนังสือถึงพนักงานทุกคนของบริษัทโดยติดประกาศ ณ สำนักงานของบริษัทมีข้อความหมิ่นประมาทใส่ความโจทก์ขอให้ลงโทษตามประมวลกฎหมายอาญา มาตรา 326, 328, 90 จำเลยให้การปฏิเสธ ศาลชั้นต้นพิพากษาว่า จำเลยมีความผิดตามประมวลกฎหมายอาญามาตรา 326, 328 การกระทำของจำเลยเป็นกรรมเดียวผิดกฎหมายหลายบทลงโทษบทหนักตามประมวลกฎหมายอาญา มาตรา 328 จำคุก 1 เดือน ปรับ2,000 บาท โทษจำคุกให้รอไว้ 1 ปีตามประมวลกฎหมายอาญา มาตรา 56 โจทก์และจำเลยอุทธรณ์ ศาลอุทธรณ์พิพากษากลับ ให้ยกฟ้องโจทก์ โจทก์ฎีกา ศาลฎีกาวินิจฉัยว่า \"ข้อเท็จจริงฟังได้ในเบื้องต้นว่า จำเลยเป็นกรรมการผู้จัดการบริษัทเพรสโก้ พับลิค รีเลชั่นส์ จำกัด ส่วนโจทก์เป็นหัวหน้าแผนกบัญชีบริษัทดังกล่าวได้มีหนังสือให้โจทก์ออกจากงาน โจทก์จึงออกจากงานในวันที่ 4 มกราคม 2526 ต่อมาวันที่ 10มกราคม 2526 จำเลยได้ปิดประกาศเป็นภาษาอังกฤษตามเอกสารหมาย จ 1ไว้ที่สำนักงานของบริษัทดังกล่าวเพื่อให้พนักงานทุกคนทำประวัติของตนใหม่ ปัญหาว่าจำเลยมีความผิดฐานหมิ่นประมาทหรือไม่ ข้อความที่จำเลยปิดประกาศตามเอกสารหมาย จ.1 หรือ จ.9 ซึ่งมีคำแปลภาษาไทยว่า\"ถึงพนักงานเพรสโก้ทุกคน สืบเนื่องจากการเปลี่ยนแปลงแผนกบัญชีของเราเมื่อไม่นานมานี้ปรากฏว่าแฟ้มเอกสารประวัติพนักงานได้ถูกทำลายและสูญหายไปซึ่งเรามีความเสียใจเป็นอย่างมากที่ได้พบว่า เป็นการกระทำของอดีตหัวหน้าแผนกบัญชี ซึ่งได้สิ้นสุดการทำงานกับบริษัทไปแล้ว บริษัทจึงขอความร่วมมือจากพนักงานทุกคนให้ร่วมกันจัดทำแฟ้มประวันพนักงานขึ้นมาใหม่ โดยการช่วยกรอกแบบฟอร์มซึ่งเราจะได้แจกให้แก่คุณแต่ละคนในวันนี้ และขอให้ส่งกลับคืนแผนกบัญชีโดยเร็วที่สุด ขอขอบคุณในความร่วมมือของทุกคน\" เห็นว่า ข้อความในประกาศดังกล่าวเป็นการแจ้งให้พนักงานของบริษัททราบถึงเหตุที่เอาสารประวัติพนักงานได้ถูกทำลายและสูญหายไปทั้งหมดว่าเป็นการกระทำของอดีตหัวหน้าแผนกบัญชีซึ่งย่อมหมายถึงโจทก์ การที่จำเลยกล่าวไว้ในประกาศเช่นนั้น มีเหตุสมควรเชื่อว่าเป็นการกระทำของโจทก์เพราะเอกสารประวัติพนักงานอยู่ในครอบครองดูแลของโจทก์ และไม่ได้มีการส่งมอบแก่บริษัทในขณะที่โจทก์ขนของออกจากบริษัท การประกาศก็ประกาศไว้ภายในบริษัท ทั้งนี้เพื่อให้พนักงานทุกคนกรอกประวัติของแต่ละคนใหม่โดยเร็ว การกระทำของจำเลยดังกล่าวจึงเป็นการแสดงข้อความโดยสุจริตเพื่อความชอบธรรม ป้องกันส่วนได้เสียเกี่ยวกับตนตามคลองธรรม ตามประมวลกฎหมายอาญา มาตรา 329 (1) จำเลยไม่มีความผิดฐานหมิ่นประมาทที่ศาลชั้นต้นพิพากษายกฟ้องโจทก์ชอบแล้ว ฎีกาโจทก์ฟังไม่ขึ้น พิพากษายืน\".",
  "related_sections": {
    "ประมวลกฎหมายอาญา": [
      "ม. 56",
      "ม. 59",
      "ม. 90",
      "ม. 326",
      "ม. 328",
      "ม. 329 (1)",
      "ม. 329",
      "ม. 334"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "นาง ชัชศรี ดาวเรือง",
    "จำเลย": "นาย เอสโก คาเลอโว พาจาซาลมี"
  },
  "judges": [
    "ไกร บุญญะกิติ",
    "เสนอ ศรนิยม",
    "ชวลิต นราลัย",
    "Keiner Rechtfertigungstrund",
    "subjektiver Rechtsfertigungsgrund",
    "vgl. Hans",
    "Heinrich JESCHECK",
    "subjektiver Tatbestand"
  ],
  "lower_and_appeal_courts": [
    "___________________________",
    "จำเลยให้การปฏิเสธ",
    "ศาลชั้นต้นพิพากษาว่า จำเลยมีความผิดตามประมวลกฎหมายอาญามาตรา 326, 328 การกระทำของจำเลยเป็นกรรมเดียวผิดกฎหมายหลายบทลงโทษบทหนักตามประมวลกฎหมายอาญา มาตรา 328 จำคุก 1 เดือน ปรับ2,000 บาท โทษจำคุกให้รอไว้ 1 ปีตามประมวลกฎหมายอาญา มาตรา 56",
    "โจทก์และจำเลยอุทธรณ์",
    "ศาลอุทธรณ์พิพากษากลับ ให้ยกฟ้องโจทก์",
    "โจทก์ฎีกา",
    "พิพากษายืน\".",
    "(ไกร บุญญะกิติ-เสนอ ศรนิยม-ชวลิต นราลัย)",
    "แหล่งที่มา",
    "สำนักงาน ส่งเสริมงานตุลาการ",
    "1. ข้อพิจารณาทางวิชาการ ในประเทศที่ใช้ประมวลกฎหมาย การพิจารณาการกระทำความผิดอาญาจะมีพื้นฐานความผิดในขอบเขตของโครงสร้างความผิดทางอาญา (Verbrechensaufbau) ซึงแยกได้เป็นสองโครงสร้างใหญ่ ๆ ด้วยกัน ประการแรกการกระทำนั้นจะต้องผิดกฎหมาย(Unrechtstabestand) และประการที่สอง ผู้กระทำผิดจะต้องรับโทษหรือไม่เพียงใด จะต้องพิจารณาถึงความผิดเฉพาะตัว(Verantwortlichkeit, schuld)",
    "ส่วนที่ว่าด้วยการกระทำนั้น จะต้องผิดกฎหมาย แยกพิจารณาได้เป็นสองส่วน คือ",
    "1.1 ส่วนที่เป็นองค์ประกอบภายในและองค์ประกอบภายนอกของความผิดอาญา (Tatbestandsmaessigkeit) โดยเริ่มพิจารณาองค์ประกอบภายในก่อน ว่าผู้กระทำมีเจตนากระทำความผิด หรือกระทำโดยประมาทในบางฐานความผิดหรือไม่ หากปรากฏว่าข้อเท็จจริงไม่ครบองค์ประกอบภายในแล้ว ก็ไม่จำต้องพิจารณาถึงองค์ประกอบภายนอกอีก แต่ถ้าข้อเท็จจริงครบองค์ประกอบภายใน ก็จะต้องพิจารณาต่อไปว่า ข้อเท็จจริงครบองค์ประกอบภายนอกหรือไม่ ในกรณีที่องค์ประกอบภายใน (เจตนา)ครบ แต่องค์ประกอบภายนอกไม่ครบ การกระทำนั้นอาจเป็นได้เพียงการพยายามกระทำความผิดตามประมวลกฎหมายอาญา มาตรา 59 วรรคสามประกอบกับมาตรา 80 หรือมาตรา 81 ในกรณีที่ครบทั้งองค์ประกอบภายในและองค์ประกอบภายนอก การกระทำนั้นอาจเป็นความผิดสำเร็จได้ ที่ใช้คำว่า \"อาจ\" นั้นเพราะลำพังข้อพิจารณาส่วนนี้ ยังไม่อาจสรุปได้ว่าการกระทำนั้นเป็นความผิดหรือไม่ เพียงแต่ชี้ให้เห็นว่า สิ่งที่กฎหมายมุ่งคุ้มครองในบทบัญญัติภาคความผิดนั้น ถูกละเมิดแล้ว(Rechtsgutssbeeintraechtigung)",
    "1.2 การกระทำนั้นจะต้องไม่มีเหตุที่ผู้กระทำมีอำนาจกระทำได้(Normwidrigkeit, Rechtswidrigkeit, Keiner Rechtfertigungstrund)เช่น ไม่มีกฎหมายให้อำนาจไว้เป็นพิเศษ ไม่เป็นการป้องกันพอสมควรแก่เหตุ ไม่ได้รับความยินยอมในความผิดต่อร่างกายที่ไม่ถึงขั้นอันตรายสาหัส และไม่ขัดต่อความสงบเรียบร้อยของประชาชน(Einwilligung) เป็นต้นศึกษารายละเอียดได้จาก Hans WELZEL, DasDeutsche Strafrecht, Berlin 1967,S.44-49; Hans-HeunruchJESCHECK, Lehrbuch des Strafrechts, Allgemeiner Teil,2.Aufl, Berlin 1972,s.204-239; Harro OTTO< Grundkurs Strafrecht,Allgemeiner Strafrechtslehre, Berlin 1976,S. 67-69)",
    "2. ข้อเท็จจริงตามคำพิพากษาฎีกานี้ จำเลยเป็นกรรมการผู้จัดการบริษัทย่อมมีอำนาจหน้าที่ในการจัดทำสมุดประวัติพนักงานของบริษัทให้ถูกต้อง การที่จำเลยปิดประกาศขอความร่วมมือพนักงานทุกคนให้ร่วมกันจัดทำสมุดประวัติขึ้นใหม่ และแจ้งถึงสาเหตุในการนี้ ว่าสมุดประวัติพนักงานของเดิมนั้นได้ถูกทำลายและสูญหายไป เกิดจากการกระทำของโจทก์เป็นเพียงข้อความที่จำเลยยกขึ้นมาแสดงถึงสาเหตุและความจำเป็นที่จะต้องทำสมุดประวัติขึ้นใหม่จำเลยไม่มีเจตนาจะหมิ่นประมาทโจทก์และยังไม่เพียงพอที่จะฟังว่าจำเลยใส่ความโจทก์ต่อบุคคลที่สามโดยประการที่น่าจะทำให้โจทก์เสียชื่อเสียง ถูกดูหมิ่นหรือถูกเกลียดชัง การกระทำของจำเลยจึงไม่เป็นความผิดอาญาฐานหมิ่นประมาทเพราะไม่เข้าองค์ประกอบภายในและองค์ประกอบภายนอกของความผิดอาญาตามประมวลกฎหมายอาญา มาตรา 326",
    "การที่จะหยิบยกเอาประมวลกฎหมายอาญา มาตรา 329 (1) มาพิจารณานั้น จะต้องเป็นเรื่องที่โจทก์ได้รับความเสียหายแก่ชื่อเสียง ถูกดูหมิ่นหรือถูกเกลียดชังขณะเดียวกันจำเลยได้กระทำโดยรู้สำนึกและประสงค์ต่อผลหรือย่อมเล็งเห็นผล แต่มีมูลเหตุชักจูงใจพิเศษเพื่อความชอบธรรมหรือป้องกันส่วนได้เสียเกียวกับตนตามคลองธรรม อันเป็นเหตุให้จำเลยมีอำนาจกระทำได้ แม้สิ่งที่กฎหมายมุ่งคุ้มครอง \"ชื่อเสียงของโจทก์\" ถูกละเมิดเพราะครบองค์ประกอบความผิด(Tatbestandsmaessigkeit) มูลเหตุชักจูงใจนี้ต่างกับมูลเหตุชักจูงใจ \"โดยทุจริต\" ตามประมวลกฎหมายอาญา มาตรา 334 กล่าวคือมูลเหตุชักจูงใจตามประมวลกฎหมายอาญา มาตรา 329 (1) อยู่ในเรื่องที่ผู้กระทำมีอำนาจกระทำได้ (subjektiver Rechtsfertigungsgrund)(vgl. Hans-Heinrich JESCHECK, a.a. O>,S. 245-247)ส่วนมูลเหตุชักจูงใจ \"โดยทุจริต\" ตามประมวลกฎหมายอาญา มาตรา 334อยู่ในองค์ประกอบภายในของความผิดอาญา (subjektiver Tatbestand)",
    "กมลชัย รัตนสกาววงศ์."
  ]
}