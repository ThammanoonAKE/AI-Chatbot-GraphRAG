{
  "decision_id": "580/2529",
  "title": "คำพิพากษาศาลฎีกาที่ 580/2529",
  "summary": "580/2529 ฎีกาตัดสินเกี่ยวกับปัญหาข้อกฎหมาย คำพิพากษาศาลฎีกาที่ 580/2529 พนักงานอัยการ จังหวัด สงขลา โจทก์ นาย โอภาส พงศ์บุปผา จำเลย พ.ร.บ.อาวุธปืน เครื่องกระสุนปืน วัตถุระเบิด ดอกไม้เพลิง และสิ่งเทียมอาวุธปืน พ.ศ.2490 สิบเอกน. นำลูกระเบิดของกลางที่เบิกมาใช้ในราชการไปขอให้จำเลยซึ่งเป็นช่างทาสีช่วยทาสีให้เพราะลูกระเบิดเป็นสนิมแล้วสิบเอกน. ไปที่อื่นจะกลับมาเอาในเวลาใกล้กันนั้นจำเลยทาสีแล้ววางลูกระเบิดไว้บนโต๊ะซึ่งอยู่ใกล้กับที่ที่จำเลยทาสีโดยบุคคลทั่วไปสามารถมองเห็นได้แสดงว่าจำเลยมิได้มีเจตนาปิดบังพฤติการณ์ของจำเลยดังกล่าวไม่พอถือได้ว่าจำเลยกระทำผิดฐานมีลูกระเบิดไว้ในความครอบครองอันเป็นการฝ่าฝืนต่อกฎหมาย. ___________________________ โจทก์ฟ้องขอให้ลงโทษจำเลยฐานมีลูกระเบิดขว้างแบบ เอ็ม 26 ชนิดสังหารจำนวน 1 ลูก ไว้ในความครอบครองโดยฝ่าฝืนต่อกฎหมาย ตามพระราชบัญญัติอาวุธปืนฯ พ.ศ. 2490 มาตรา 55, 78 ศาลชั้นต้นพิพากษาว่าจำเลยมีความผิดตามฟ้อง ลงโทษจำคุก 4 ปี จำเลยอุทธรณ์ ศาลอุทธรณ์พิพากษากลับ ให้ยกฟ้องโจทก์ โจทก์ฎีกา ศาลฎีกาวินิจฉัยว่าขณะเจ้าพนักงานตำรวจเข้าไปจับกุมจำเลย จำเลยทาสีลูกระเบิดของกลางเสร็จแล้ววางอยู่บนโต๊ะจำเลยแจ้งต่อเจ้าพนักงานตำรวจผู้จับกุมและใหการชั้นสอบสวนตลอดมาว่าสิบเอกเนียมบัวชื่น พลขับรถ ช. พัน 5 ร้อย 1 กองพันทหารช่างที่ 5 ค่ายเสนาณรงค์จังหวัดสงขลา เป็นผู้นำลูกระเบิดของกลางไปให้จำเลยทาสี จำเลยทาสีลูกระเบิดของกลางเสร็จ ต่อมาประมาณ 30 นามีมีเจ้าพนักงานตำรวจมาจับจำเลยฐานมีลูกระเบิดของกลางไว้ในความครอบครองสิบเอกเนียมเบิกความเป็นพยานจำเลยว่าได้นำลูกระเบิดของกลางไปให้จำเลยทาสีเพราะเบิกจากทางราชการมาใช้นานแล้วเกิดสนิมจำเลยจะไม่ยอมทาให้ สิบเอกเนียมยืนยันว่าเป็นลูกระเบิดที่เบิกมาจากทางราชการถูกต้อง จำเลยจึงยอมรับทา สิบเอกเนียมออกไปที่อื่นและบอกจำเลยว่าจะกลับไปเอาลูกระเบิดของกลาง วันนั้นเวลาประมาณ 18นาฬิกา สิบเอกเนียมกลับไปเอาลูกระเบิดของกลาง ปรากฏว่าเจ้าพนักงานตำรวจจับจำเลยไปในคดีนี้และยึดลูกระเบิดของกลางไปด้วย สิบเอกเนียมจะไปแจ้งต่อเจ้าพนักงานตำรวจ แต่ยังไม่มีหลักฐานจึงไม่ได้ไปในวันนั้น ต่อมาอีก 2 วัน สิบเอกเนียมจึงนำหลักฐานไปแสดงต่อเจ้าพนักงานสอบสวนว่าลูกระเบิดของกลางเป็นของทางราชการที่เบิกมาใช้ในราชการ พยานหลักฐานของจำเลยมีน้ำหนักให้เชื่อได้ว่าสิบเอกเนียมนำลูกระเบิดของกลางที่เบิกมาใช้ในราชการไปขอให้จำเลยซึ่งเป็นช่างทาสีช่วยทาสีให้เพราะลูกระเบิดเป็นสนิมแล้วสิบเอกเนียมไปที่อื่นจะกลับมาเอาในเวลาใกล้กันนั้น จำเลยทาสีแล้วก็วางลูกระเบิดของกลางไว้บนโต๊ะซึ่งอยู่ในสวนวัดโคกสมานคุณใกล้ ๆกับที่ที่จำเลยไปทำงานทาวีรูปปั้นในสวนวรรณคดีของวัดดังกล่าว บุคคลทั่วไปสามารถมองเห็นได้ แสดงว่าจำเลยมิได้มีเจตนาปิดบังแต่อย่างใดดังนี้ พฤติการณ์ของจำเลยดังกล่าวไม่พอถือได้ว่าจำเลยกระทำความผิดฐานมีลูกระเบิดของกลางไว้ในความครอบครองอันเป็นการฝ่าฝืนกฎหมายศาลอุทธรณ์พิพากษายกฟ้องโจทก์ชอบแล้ว พิพากษายืน.",
  "related_sections": {
    "ระเบียบ": [
      "ทั่วไป"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ จังหวัด สงขลา",
    "จำเลย": "นาย โอภาส พงศ์บุปผา"
  },
  "judges": [
    "ดำริ ศุภพิโรจน์",
    "อำนวย อินทุภูติ",
    "สมศักดิ์ เกิดลาภผล"
  ],
  "lower_and_appeal_courts": []
}