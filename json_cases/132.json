{
  "decision_id": "386/2529",
  "title": "คำพิพากษาศาลฎีกาที่ 386/2529",
  "summary": "แม้ฟ้องโจทก์จะใช้ถ้อยคำว่าจำเลยร่วมกันสมคบกันจ้างวานและใช้กันตลอดจนยุยงส่งเสริมกันกระทำความผิดอาญาต่อโจทก์แต่เมื่ออ่านฟ้องโดยตลอดแล้วจะเห็นว่าโจทก์มีเจตนาที่จะฟ้องจำเลยในฐานเป็นตัวการร่วมกันกระทำความผิดต่อโจทก์ดังนี้ไม่เป็นฟ้องเคลือบคลุม. ข้อเท็จจริงที่ศาลฟังเป็นยุติในคดีก่อนย่อมมีผลผูกมัดคู่ความคดีนั้นเท่านั้นโจทก์อาจอ้างสำนวนในคดีเรื่องก่อนมาประกอบการพิจารณาคดีนี้ได้แต่ในฐานะเป็นเพียงพยานความเห็นหรือพยานบอกเล่าเท่านั้นเมื่อศาลไม่พิจารณาถึงพยานหลักฐานในสำนวนคดีนี้ว่ารับฟังให้เชื่อถือได้เพียงใดหรือไม่แล้วจะอาศัยแต่ลำพังคำวินิจฉัยในคดีเรื่องก่อนมารับฟังเป็นพยานหลักฐานเพื่อใช้ลงโทษจำเลยจึงเป็นการไม่ชอบแม้คดีต้องห้ามฎีกาในข้อเท็จจริงเมื่อปรากฏว่าการรับฟังพยานไม่ถูกต้องอันเป็นปัญหาข้อกฎหมายศาลฎีกาก็วินิจฉัยข้อเท็จจริงตามพยานหลักฐานที่ปรากฏในสำนวนไปได้เลยโดยไม่จำต้องย้อนสำนวนไปให้ศาลอุทธรณ์พิจารณาพิพากษาใหม่.",
  "related_sections": {
    "ประมวลกฎหมายอาญา": [
      "ม. 175",
      "ม. 181"
    ],
    "ประมวลกฎหมายวิธีพิจารณาความอาญา": [
      "ม. 158",
      "ม. 208",
      "ม. 218",
      "ม. 226",
      "ม. 227"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "ร.ต.อ.เฉลียว จันทร์มณี",
    "จำเลย": "นาย รื่น โพธิ์ทอง กับพวก"
  },
  "judges": [
    "คือ โจทก์ สิบตำรวจรี ม้อน สิบตำรวจตรี ประจักษ์",
    "คือ โจทก์ใน คดี นี้",
    "สวัสดิ์ รอดเจริญ",
    "ทวี กสิยพงศ์",
    "จำนง นิยมวิภาต"
  ],
  "lower_and_appeal_courts": []
}