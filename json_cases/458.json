{
  "decision_id": "1247/2529",
  "title": "คำพิพากษาศาลฎีกาที่ 1247/2529",
  "summary": "1247/2529 ฎีกาตัดสินเกี่ยวกับปัญหาข้อกฎหมาย คำพิพากษาศาลฎีกาที่ 1247/2529 บริษัท อาทิตย์-จันทร์ลงทุน จำกัด โจทก์ นาย มนต์ชัย มนต์เสรีนุสรณ์ จำเลย ป.วิ.พ. มาตรา 90 ก่อนวันชี้สองสถานโจทก์ยื่นคำร้องขอแก้ไขชื่อโจทก์ในคำฟ้องและหนังสือมอบอำนาจโดยส่งสำเนาคำร้องให้จำเลยแล้วศาลอนุญาตให้แก้ไขและให้โจทก์ส่ง(หนังสือมอบอำนาจ)ฉบับที่ถูกต้องภายหลังได้ดังนี้แม้โจทก์ส่งสำเนาหนังสือมอบอำนาจภายหลัง3วันก่อนวันสืบพยานก็ไม่ขัดต่อป.วิ.พ.มาตรา90. ___________________________ ได้ความว่าก่อนมีการชี้สองสถานคดีนี้โจทก์ยื่นคำร้องขอแก้ไขคำฟ้องโจทก์ว่า ชื่อโจทก์ในคำฟ้องหน้าแรกช่องระบุชื่อคู่ความและช่องระบุชื่อโจทก์ ขอแก้ไขจากบริษัทอาทิตย์-จันทร์การลงทุน จำกัดเป็นบริษัทอาทิตย์-จันทร์ ลงทุน จำกัด และสำเนาเอกสารท้ายคำฟ้องหมายเลข 2 (หนังสือมอบอำนาจให้ฟ้องคดี) โจทก์จะได้นำส่งฉบับที่ถูกต้องต่อศาลต่อไป ศาลชั้นต้นมีคำสั่งคำร้องของโจทก์ว่า เป็นการแก้ไขเล็กน้อย อนุญาต สำเนาให้จำเลยและปรากฏว่าจำเลยได้รับสำเนาคำฟ้องไปแล้ว ศาลฎีกาวินิจฉัยว่า เมื่อศาลอนุญาตคำร้องขอแก้ไขคำฟ้องของโจทก์ดังกล่าว จึงถือว่าคำฟ้องของโจทก์ก็ดี หนังสือมอบอำนาจให้ฟ้องคดีของโจทก์ก็ดี ได้รับอนุญาตจากศาลให้แก่คำว่าบริษัทอาทิตย์-จันทร์ การลงทุน จำกัด มาเป็นคำว่า บริษัทอาทิตย์-จันทร์ลงทุน จำกัดทุก ๆ คำ ส่วนการที่โจทก์ไม่ได้ส่งสำเนาหนังสือมอบอำนาจที่โจทก์ขอส่งใหม่ภายหลังชี้สองสถานและก่อนสืบพยาน โจทก์ซึ่งมีหน้าที่นำสืบก่อนนั้นเห็นว่าคดีนี้จำเลยได้รับสำเนาหนังสือมอบอำนาจฉบับเดิมท้ายฟ้องซึ่งศาลอนุญาตให้แก้ไขแล้วไม่น้อยกว่า 3 วัน ก่อนวันสืบพยาน ซึ่งจำเลยก็ทราบข้อความที่ศาลอนุญาตให้แก้ไขอยู่ก่อนแล้ว เมื่อศาลมีคำสั่งอนุญาตให้โจทก์ส่งฉบับที่ถูกต้องภายหลังได้การที่โจทก์ส่งสำเนาหนังสือมอบอำนาจภายหลัง 3 วันก่อนสืบพยานย่อมไม่ขัดต่อประมวลกฎหมายวิธีพิจารณาความแพ่ง มาตรา 90 แต่อย่างใด.",
  "related_sections": {
    "ประมวลกฎหมายวิธีพิจารณาความแพ่ง": [
      "ม. 90"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "บริษัท อาทิตย์-จันทร์ลงทุน  จำกัด",
    "จำเลย": "นาย มนต์ชัย มนต์เสรีนุสรณ์"
  },
  "judges": [
    "สมศักดิ์ เกิดลาภผล",
    "อำนวย อินทุภูติ",
    "ดำริ ศุภพิโรจน์"
  ],
  "lower_and_appeal_courts": []
}