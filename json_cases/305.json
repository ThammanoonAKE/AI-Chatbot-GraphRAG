{
  "decision_id": "822/2529",
  "title": "คำพิพากษาศาลฎีกาที่ 822/2529",
  "summary": "822/2529 ฎีกาตัดสินเกี่ยวกับปัญหาข้อกฎหมาย คำพิพากษาศาลฎีกาที่ 822/2529 นาย กอง หวู่ กับพวก โจทก์ นาย สมพร ธนสถิตย์ฯ จำเลย ป.วิ.พ. มาตรา 55 พ.ร.บ.การทะเบียนคนต่างด้าว พ.ศ.2493 พ.ร.บ.คนเข้าเมือง พ.ศ.2493 ประกาศของคณะปฏิวัติ ฉบับที่ 337 จำเลยได้มีคำสั่งให้นายทะเบียนท้องถิ่นเทศบาลเมืองนครพนมแก้ไขสัญชาติของโจทก์ทั้งสองในทะเบียนบ้านและสำเนาทะเบียนบ้านของโจทก์ทั้งสองจากสัญชาติไทยเป็นสัญชาติญวนและนายทะเบียนท้องถิ่นได้ปฏิบัติตามคำสั่งแล้วแม้การออกคำสั่งนั้นจะเป็นการปฏิบัติไปตามอำนาจหน้าที่และระเบียบแบบแผนของทางราชการก็ถือเป็นการโต้แย้งสิทธิของโจทก์ทั้งสองแล้วโจทก์จึงมีอำนาจฟ้อง บิดามารดาของโจทก์ทั้งสองเข้ามาในราชอาณาจักรไทยเมื่อเดือนพฤศจิกายน2483แต่มิได้ไปขอรับใบสำคัญประจำตัวคนต่างด้าวภายใน30วันตามความในมาตรา5แห่งพ.ร.บ.การทะเบียนคนต่างด้าวพุทธศักราช2479จนกระทั่งวันที่22สิงหาคม2488จึงได้ขอใบสำคัญประจำตัวคนต่างด้าวเช่นนี้ในระหว่างที่ยังไม่มีใบสำคัญประจำตัวคนต่างด้าวนั้นพ.ร.บ.คนเข้าเมืองพุทธศักราช2480มาตรา29ให้สันนิษฐานไว้ก่อนว่าบิดามารดาของโจทก์ทั้งสองเข้ามาในราชอาณาจักรไทยโดยมิได้ปฏิบัติตามบทบัญญัติแห่งพระราชบัญญัติคนเข้าเมืองที่ใช้อยู่ในขณะนั้นเมื่อโจทก์นำสืบไม่ได้ว่าบิดามารดาของโจทก์ได้ปฏิบัติตามบทบัญญัติแห่งพระราชบัญญัติคนเข้าเมืองจึงต้องถือว่าในช่วงเวลาดังกล่าวนั้นบิดามารดาของโจทก์เข้ามาอยู่ในราชอาณาจักรไทยโดยไม่ได้รับอนุญาตตามกฎหมายว่าด้วยคนเข้าเมืองตามประกาศของคณะปฏิวัติฉบับที่337ข้อ1(3) โจทก์ที่1เกิดในประเทศไทยในระหว่างที่บิดามารดายังมิได้ไปขอรับใบสำคัญประจำตัวคนต่างด้าวจึงถือได้ว่าเป็นช่วงเวลาที่บิดามารดาของโจทก์เข้ามาอยู่ในราชอาณาจักรไทยโดยมิได้รับอนุญาตตามกฎหมายว่าด้วยคนเข้าเมืองโจทก์ที่1จึงต้องถูกถอนสัญชาติไทยตามประกาศของคณะปฏิวัติฉบับที่337ส่วนโจทก์ที่2เกิดหลังจากที่บิดามารดาได้รับใบสำคัญประจำตัวคนต่างด้าวแล้วกรณีจึงไม่เข้าหลักเกณฑ์ที่โจทก์ที่2จะถูกถอนสัญชาติตามประกาศของคณะปฏิวัติฉบับที่337. ___________________________ โจทก์ฟ้องว่า โจทก์ทั้งสองเป็นบุตรของนายกุยดิ้น หวู่ หรือวู่และนางถี่ยิดคนต่างด้าวเชื้อชาติญวน สัญชาติญวน มีใบสำคัญประจำตัวคนต่างด้าว ซึ่งนายทะเบียนคนต่างด้าวอำเภอเมืองนครพนม จังหวัดนครพนม ออกให้ โจทก์ทั้งสองเกิดที่บ้านเลขที่ 1087 ตำบลในเมืองอำเภอเมืองนครพนม จังหวัดนครพนม โจทก์ทั้งสองมีสัญชาติไทยตามพระราชบัญญัติสัญชาติ ได้รับบัตรประจำตัวประชาชนและขึ้นทะเบียนเป็นทหารกองเกินโดยชอบด้วยกฎหมายต่อมาโจทก์ที่ 1 ถูกปลัดอำเภอเรณูนคร จังหวัดนครพนม เรียกคืนใบแทนบัตรประจำตัวประชาชน และโจทก์ที่ 2 ถูกนายอำเภอเมืองนครพนม จังหวัดนครพนมเรียกคืนบัตรประจำตัวประชาชน จำเลยได้มีคำสั่งที่ นพ. 19(2)/556 ลงวันที่ 8พฤศจิกายน 2522 ให้นายทะเบียนท้องถิ่นเทศบาลเมืองนครพนม ถอนสัญชาติไทยของโจทก์ทั้งสองให้เป็นสัญชาติญวนโดยไม่ทราบเหตุผล เมื่อโจทก์ทั้งสองยื่นคำร้องขอพิสูจน์สัญชาติไทยต่อพนักงานเจ้าหน้าที่ตรวจคนเข้าเมืองจังหวัดนครพนม ตามพระราชบัญญัติคนเข้าเมืองพ.ศ. 2522 ก็ได้รับแจ้งให้ไปดำเนินการทางศาล การที่จำเลยมีคำสั่งให้ถอนสัญชาติไทยของโจทก์ทั้งสองเป็นการละเมิดสิทธิการได้สัญชาติไทยของโจทก์ทั้งสองโดยการเกิดในราชอาณาจักร โจทก์ทั้งสองย่อมสูญเสียสิทธิที่จะพึงมีพึงได้ในฐานะบุคคลผู้มีสัญชาติไทย เป็นเหตุให้ได้รับความเสียหาย ขอให้ศาลพิพากษาว่าโจทก์ทั้งสองมีสัญชาติไทยตามกฎหมาย ให้สั่งเพิกถอนคำสั่งที่ นพ.19(2)/556 ลงวันที่ 8พฤศจิกายน 2522 และคำสั่งใด ๆ ของจำเลยที่สั่งถอนสัญชาติของโจทก์ทั้งสองจากสัญชาติไทยเป็นสัญชาติญวนนั้นเสีย ให้จำเลยมีคำสั่งถึงนายทะเบียนท้องถิ่นเทศบาลเมืองนครพนมแก้ไขต้นฉบับและสำเนาทะเบียนบ้านของโจทก์ทั้งสองให้เป็นสัญชาติไทยตามเดิมหากจำเลยไม่สามารถปฏิบัติตามคำพิพากษาได้ก็ให้ถือเอาคำพิพากษาของศาลเป็นการแสดงเจตนาของจำเลย จำเลยให้การว่า จำเลยทั้งสองไม่รับรองว่าโจทก์เป็นบุตรของนายกุยดิ้น หวู่ หรือวู่ กับนางถี่ยิดคนต่างด้าวซึ่งมีใบสำคัญประจำตัวคนต่างด้าวและเกิดที่จังหวัดนครพนม สูติบัตรของโจทก์ทั้งสองเป็นเอกสารปลอม โจทก์ทั้งสองได้บัตรประจำตัวประชาชนและขึ้นทะเบียนเป็นทหารกองเกินโดยทุจริต เพราะโจทก์ทั้งสองมีสัญชาติญวน ตามทะเบียนบ้านเลขที่ 1056/1 ตำบลในเมือง อำเภอเมืองนครพนม จังหวัดนครพนม แล้วย้ายไปอยู่บ้านเลขที่ 279 ถนนบูรพาตำบลในเมือง อำเภอเมืองชัยภูมิ จังหวัดชัยภูมิ โจทก์ทั้งสองสมคบกับนายทะเบียนท้องถิ่นเทศบาลเมืองชัยภูมิโดยทุจริตแก้สัญชาติของโจทก์ที่ 2 เป็นสัญชาติไทย ลงในทะเบียนบ้าน โจทก์ที่ 2 อาศัยหลักฐานดังกล่าวไปขึ้นทะเบียนทหารกองเกิน ณ ที่ว่าการอำเภอเมืองชัยภูมิ ต่อมาโจทก์ทั้งสองขอย้ายภูมิลำเนากลับไปอยู่บ้านเลขที่ 997ตำบลในเมือง จังหวัดนครพนม นายทะเบียนท้องถิ่นเทศบาลเมืองชัยภูมิได้ออกหนังสือใบแจ้งการย้ายออก (ทร.17) ที่ 6/2512 ลงวันที่ 3มกราคม 2512 ระบุว่าโจทก์ทั้งสองเป็นบุคคลสัญชาติไทย ซึ่งไม่ตรงกับสัญชาติที่แท้จริง โจทก์ทั้งสองนำใบแจ้งการย้ายออกไปแสดงจนเป็นเหตุให้นายทะเบียนท้องถิ่นเทศบาลเมืองนครพนมหลงเชื่อได้จดแจ้งลงในทะเบียนบ้านเลขที่ 997 ดังกล่าวว่า โจทก์ทั้งสองมีสัญชาติไทยและเจ้าหน้าที่ได้ออกบัตรประจำตัวประชาชนให้โจทก์ทั้งสองโดยหลงผิดต่อมาทางราชการตรวจพบหลักฐานว่า โจทก์ทั้งสองมีสัญชาติญวนจึงได้เรียกใบแทนบัตรประจำตัวประชาชนของโจทก์ที่ 1 และบัตรประจำตัวของโจทก์ที่ 2 คืน หนังสือที่ นพ. 19(2)/556 ลงวันที่ 8 พฤศจิกายน2522 ไม่ใช่หนังสือถอนสัญชาติของโจทก์ทั้งสอง แต่เป็นเพียงหนังสือสั่งการของจำเลยให้นายทะเบียนท้องถิ่นแก้ไขเอกสารทะเบียนบ้านและเอกสารอื่น ๆ ที่เกี่ยวกับสัญชาติของโจทก์ทั้งสองจากสัญชาติไทยเป็นสัญชาติญวนตามเดิมให้ถูกต้องตรงกับความจริงจำเลยสั่งการไปโดยสุจริตตามอำนาจหน้าที่ตามกฎหมาย จึงไม่เป็นการละเมิดต่อโจทก์ แม้จะฟังว่าโจทก์ทั้งสองเกิดในประเทศไทย แต่โจทก์ทั้งสองแสดงตัวว่าเป็นคนสัญชาติญวนตามทะเบียนบ้านเลขที่ 1056/1ตำบลในเมือง อำเภอเมืองนครพนม จังหวัดนครพนม ถือได้ว่าโจทก์ทั้งสองสละสัญชาติไทยแล้วย่อมเสียสัญชาติไทยตามกฎหมาย นอกจากนี้โจทก์ทั้งสองยังถูกเพิกถอนสัญชาติไทยตามประกาศของคณะปฏิวัติฉบับที่ 337 ลงวันที่ 13 ธันวาคม 2515 เนื่องจากไม่ปรากฏว่าบิดามารดาเป็นคนต่างด้าวที่เข้ามาอยู่ในราชอาณาจักรไทยโดยได้รับอนุญาตตามกฎหมายว่าด้วยคนเข้าเมือง โจทก์ทั้งสองจึงไม่อาจได้สัญชาติไทยไม่ว่ากรณีใด ๆ ขอให้ยกฟ้อง ศาลชั้นต้นพิจารณาแล้ว พิพากษาว่าโจทก์ทั้งสองมีสัญชาติไทยส่วนคำขออื่น ๆ ของโจทก์นอกจากนี้ให้ยก ค่าฤชาธรรมเนียมให้เป็นพับทั้งสองฝ่าย จำเลยอุทธรณ์ ศาลอุทธรณ์พิพากษาแก้เป็นว่า โจทก์ที่ 2 มีสัญชาติไทยให้ยกฟ้องโจทก์ที่ 1 นอกจากที่แก้ให้เป็นไปตามคำพิพากษาศาลชั้นต้นค่าฤชาธรรมเนียมในชั้นอุทธรณ์ให้เป็นพับ โจทก์ที่ 1 และจำเลยฎีกา โจทก์ที่ 1 และจำเลยฎีกา ศาลฎีกาตรวจสำนวนประชุมปรึกษาแล้ว ที่จำเลยฎีกาว่า โจทก์ไม่มีอำนาจฟ้องเพราะจำเลยเพียงแต่สั่งให้นายทะเบียนท้องถิ่นแก้ไขเอกสารหลักฐานสัญชาติของโจทก์ที่ผิดพลาด เป็นการแก้ไขเพื่อให้ถูกต้องตรงกับข้อความที่มีมาแต่เดิมจึงเป็นการละเมิดต่อโจทก์นั้น...",
  "related_sections": {
    "ประมวลกฎหมายวิธีพิจารณาความแพ่ง": [
      "ม. 55",
      "ม. 93"
    ],
    "ระเบียบ": [
      "ทั่วไป"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "นาย กอง หวู่  กับพวก",
    "จำเลย": "นาย สมพร ธนสถิตย์ฯ"
  },
  "judges": [
    "พิชัย วุฒิจำนงค์",
    "อภินย์ ปุษปาคม",
    "ยรรยง อิทธิพงษ์"
  ],
  "lower_and_appeal_courts": []
}