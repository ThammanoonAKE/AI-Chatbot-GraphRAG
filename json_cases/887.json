{
  "decision_id": "2913/2529",
  "title": "คำพิพากษาศาลฎีกาที่ 2913/2529",
  "summary": "การที่จำเลยวิ่งไปพูดกับนายน.ว่า'ยิงแล้วยิงให้ตายยิงแล้วยิงให้ตาย'ภายหลังจากที่นายน.ลงมือกระทำความผิดใช้อาวุธปืนยิงผู้ตายไป1นัดแล้วคำพูดของจำเลยดังกล่าวไม่เป็นการร่วมกับนายน.ยิงผู้ตายและมิใช่เป็นผู้ก่อให้นายน.กระทำความผิดหากแต่เป็นคำพูดยุยงสนับสนุนเร้าใจให้นายน.ยิงผู้ตายให้ถึงแก่ความตายหนักแน่นยิ่งขึ้นเท่านั้นการกระทำของจำเลยจึงเป็นการสนับสนุนให้นายน.กระทำความผิดตามประมวลกฎหมายอาญามาตรา86. ___________________________ โจทก์ฟ้องขอให้ลงโทษจำเลยตามประมวลกฎหมายอาญา มาตรา 83, 288 จำเลยให้การปฏิเสธ ศาลชั้นต้นพิพากษายกฟ้อง โจทก์อุทธรณ์ ศาลอุทธรณ์พิพากษากลับ จำเลยมีความผิดตามประมวลกฎหมายอาญามาตรา 288, 83 จำคุก 20 ปี จำเลยฎีกา ศาลฎีกาวินิจฉัยว่า ส่วนที่จำเลยพูดกับนายหนูว่า \"ยิงแล้วยิงให้ตาย ยิงแล้วยิงให้ตาย\" เป็นการร่วมกับนายหนูยิงผู้ตายหรือก่อให้นายหนูกระทำความผิดหรือไม่นั้น เห็นว่าจำเลยมิได้กระทำการอย่างหนึ่งอย่างใดที่แสดงว่าร่วมกับนายหนูยิงผู้ตาย การที่จำเลยวิ่งไปพูดกับนายหนูดังกล่าวเป็นเพียงคำพูดยุยงให้นายหนูยิงผู้ตายให้ตายภายหลังจากที่นายหนูลงมือกระทำความผิดใช้อาวุธปืนยิงผู้ตายไป 1 นัดแล้ว คำพูดของจำเลยดังกล่าวไม่เป็นการร่วมกับนายหนูยิงผู้ตายและมิใช่เป็นผู้ก่อให้นายหนูกระทำความผิดหากแต่เป็นคำยุยงสนับสนุนเร้าใจให้นายหนูยิงผู้ตายให้ถึงแก่ความตายหนักแน่นยิ่งขึ้นเท่านั้น การกระทำของจำเลยจึงเป็นการสนับสนุนให้กระทำความผิดตามประมวลกฎหมายอาญา มาตรา 86ที่ศาลอุทธรณ์พิพากษานั้น ศาลฎีกาไม่เห็นพ้องด้วย พิพากษาแก้เป็นว่า จำเลยมีความผิดตามประมวลกฎหมายอาญา มาตรา 288, 86 ให้จำคุกมีกำหนด 13 ปี 4 เดือน",
  "related_sections": {
    "ประมวลกฎหมายอาญา": [
      "ม. 83",
      "ม. 86",
      "ม. 288"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ จังหวัด นครศรีธรรมราช",
    "จำเลย": "นาย ช่วง กำโชติ หรือ ธรรมโชติ"
  },
  "judges": [
    "ไพรัช วงศ์วัฒนะ",
    "โสภณ รัตนากร",
    "วิฑูรย์ ตั้งตรงจิตต์"
  ],
  "lower_and_appeal_courts": []
}