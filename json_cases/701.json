{
  "decision_id": "2375/2529",
  "title": "คำพิพากษาศาลฎีกาที่ 2375/2529",
  "summary": "ไม่พบข้อมูลสรุป",
  "related_sections": {
    "ประมวลกฎหมายแพ่งและพาณิชย์": [
      "ม. 75",
      "ม. 851",
      "ม. 1111 (6)",
      "ม. 1574(8)"
    ],
    "ประมวลกฎหมายวิธีพิจารณาความแพ่ง": [
      "ม. 132",
      "ม. 138",
      "ม. 143",
      "ม. 243(1)"
    ],
    "ข้อบังคับ": [
      "ทั่วไป"
    ],
    "ระเบียบ": [
      "ทั่วไป"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "นางสาว ชิน ชาญสำโรง",
    "จำเลย": "บริษัท ที่ปรึกษาธนมิตร  จำกัด"
  },
  "judges": [
    "เพียร สุมิระ",
    "สมบูรณ์ บุญภินนท์",
    "สุพจน์ นาถะพินธุ"
  ],
  "lower_and_appeal_courts": [
    "ศาลฎีกาพิเคราะห์แล้วเห็นว่า ตามข้อบังคับของจำเลยซึ่งจดทะเบียนต่อสำนักงานทะเบียนหุ้นส่วนบริษัทกรุงเทพมหานคร กรมทะเบียนการค้า กระทรวงพาณิชย์ ได้กำหนดจำนวนกรรมการหรือชื่อกรรมการซึ่งลงชื่อผูกพันบริษัทไว้ว่า \"นายธวัช วงศ์รัตนานุกูล นายฐิตพรมีสมมนต์ นายสมชาติ วิวรรธน์ภาสกร นายเดชา ทิพย์ภวัง สองในสี่คนนี้ลงลายมือชื่อ และประทับตราสำคัญของบริษัท\" ซึ่งหมายความว่าสัญญาหรือนิติกรรมใด ๆ จะผูกพันจำเลยต่อเมื่อมีกรรมการของจำเลยตามที่ระบุชื่อดังกล่าวจำนวนสองคนร่วมกันลงลายมือชื่อและประทับตราสำคัญของบริษัทด้วย กรรมการคนหนึ่งคนใดโดยลำพังหามีอำนาจลงลายมือชื่อในเอกสารให้มีผลผูกพันจำเลยได้ไม่ ข้อเท็จจริงคดีนี้ปรากฏว่าในการทำสัญญาประนีประนอมยอมความกับโจทก์นั้น นายสมชาติ วิวรรธน์ภาสกรกรรมการเพียงคนเดียวลงชื่อในสัญญาประนีประนอมยอมความแทนจำเลยซึ่งเป็นการไม่ชอบด้วยข้อบังคับของจำเลยสัญญาประนีประนอมยอมความย่อมไม่สมบูรณ์ ไม่มีผลผูกพันจำเลย การที่โจทก์ทำสัญญาประนีประนอมยอมความกับนายสมชาติ วิวรรธน์ภาสกร และศาลแรงงานกลางได้พิพากษาตามยอมนั้นจึงเป็นการกระทำโดยละเมิดต่อบทบัญญัติแห่งกฎหมายอันเกี่ยวด้วยความสงบเรียบร้อยของประชาชนตามประมวลกฎหมายวิธีพิจารณาความแพ่งมาตรา 138 วรรค สอง(2) ไม่มีผลบังคับ\"",
    "พิพากษายกคำพิพากษาศาลแรงงานกลาง ให้ศาลแรงงานกลางดำเนินกระบวนพิจารณาต่อไป และพิพากษาไปตามรูปคดี.",
    "(เพียร สุมิระ-สมบูรณ์ บุญภินนท์-สุพจน์ นาถะพินธุ)",
    "แหล่งที่มา",
    "สำนักงาน ส่งเสริมงานตุลาการ",
    "การประนีประนอมยอมความในศาลโดยมิได้มีการถอนคำฟ้องนั้น ประมวลกฎหมายวิธีพิจารณาความแพ่ง มาตรา 132 วรรคแรก วางเงื่อนไขไว้ว่า\"ข้อตกลงหรือการประนีประนอมยอมความกันนั้น (ต้อง) ไม่เป็นการฝ่าฝืนต่อกฎหมาย\" ศาลจึงจะพิพากษาตามยอมให้ได้ หากศาลขืนพิพากษาตามยอมไปโดยไม่ตรวจสอบให้ดีเสียก่อนว่าข้อตกลงหรือการประนีประนอมยอมความนั้นฝ่าฝืนต่อกฎหมายหรือไม่ คู่ความฝ่ายที่เสียหายอาจอุทธรณ์ ฎีกาคัดค้านคำพิพากษาตามยอมนั้นได้ว่าเป็นคำพิพากษาที่ละเมิดต่อบทบัญญัติแห่งกฎหมายอันเกี่ยวด้วยความสงบเรียบร้อยของประชาชน ดังที่บัญญัติไว้ในมาตรา 138 วรรคสอง(2) ซึ่งหากเป็นจริงดังที่อุทธรณ์ฎีกา ศาลอุทธรณ์หรือศาลฎีกาแล้วแต่กรณีย่อมถือได้ว่าคำพิพากษาตามยอมนั้น มิได้ปฏิบัติตามบทบัญญัติแ่หงประมวลกฎหมายวิธีพิจารณาความแพ่งว่าด้วยคำพิพากษาและคำสั่ง และมีอำนาจที่จะมีคำสั่งยกคำพิพากษาตามยอมนั้นเสีย แล้วส่งสำนวนคืนไปยังศาลชั้นต้นเพื่อให้ดำเนินกระบวนพิจารณาและพิพากษาใหม่ไปตามรูปคดีได้ ดังที่บัญญัติไว้ในประมวลกฎหมายวิธีพิจารณาความแพ่ง มาตรา 243(1) และดังที่ปรากฏอยู่ในคำพิพากษาศาลฎีกาฉบับนี้",
    "ผลทางกฎหมายในลักษณะดังกล่าวนี้ น่าจะเป็นเช่นเดียวกันกับในกรณีที่มีการอุทธรณ์ฎีกากล่าวอ้างและปรากฏแก่ศาลอุทธรณ์หรือศาลฎีกาว่า \"คู่ความฝ่ายใดฝ่ายหนึ่งฉ้อฉล\" หรือ \"คำพิพากษานั้นมิได้เป็นไปตามข้อตกลงหรือการประนีประนอมยอมความ\" ดังที่บัญญัติไว้ในมาตรา 138วรรคสอง(1) และ (3) ด้วย จึงอาจสรุปได้ว่ากรณีตามมาตรา 138 วรรคสอง(1) ถึง (3) นั้น มิได้เป็นเพียงเหตุที่จะทำให้คู่ความสามารถอุทธรณ์ฎีกาคัดค้านคำพิพากษาตามยอมได้เท่านั้น แท้ที่จริงแล้วยังเป็นเงื่อนไขแห่งการตกลงหรือประนีประนอมยอมความในศาล ซึ่งศาลจะต้องตรวจสอบให้ดีก่อนว่าไม่มีข้อบกพร่องในลักษณะดังกล่าวอยู่จึงจะพิพากษาตามยอมให้ไป",
    "อย่างไรก็ตาม หากไม่มีการอุทธรณ์ฎีกาคัดค้านคำพิพากษาตามยอมต่อศาลอุทธรณ์หรือศาลฎีกาแล้ว คำพิพากษานั้น ย่อมถือว่าผูกพันคู่ความนับตั้งแต่วันที่ได้พิพากษาหรือมีคำสั่งตามหลักความศักดิ์สิทธิ์แห่งคำพิพากษา ดังที่บัญญัติไว้ในประมวลกฎหมายวิธีพิจารณาความแพ่ง มาตรา 143 และ 145 คู่ความจะกลับมากล่าวอ้างโต้แย้งในภายหลังว่าคำพิพากษาตามยอมนั้นใช้บังคับไม่ได้เพราะฝ่าฝืนต่อกฎหมาย หรือเพราะเหตุผลอื่นใดย่อมไม่ได้ ดังตัวอย่าง เช่น คำพิพากษาตามยอมให้จำเลยเช่าที่ดินพิพาทจากโจทก์มีกำหนด 10 ปีย่อมใช้บังคับระหว่างคู่ความได้ แม้จะมิได้จดทะเบียนต่อพนักงานเจ้าหน้าที่ก็ตาม(คำพิพากษาศาลฎีกาที่ 2127/2527) หรือเมื่อศาลได้พิพากษาตามยอมไปแล้ว จำเลยไม่อุทธรณ์แต่กลับมาขอให้เพิกถอนคำพิพากษาหรือขอให้ศาลพิจารณาใหม่ โดยอ้างว่าลายเซ็นในใบแต่งทนายของตนเป็นลายเซ็นปลอมสัญญาประนีประนอมตกเป็นโมฆะ ย่อมไม่ได้ (คำพิพากษาศาลฎีกาที่2440/2525, 1626/2522 และ 1017/2520) หรือแม้แต่ในกรณีที่คู่ความเป็นผู้เยาว์ ซึ่งประมวลกฎหมายแพ่งและพาณิชย์ มาตรา1574(8) ห้ามไว้ว่าจะทำสัญญาประนีประนอมยอมความโดยมิได้รับอนุญาตจากศาลมิได้แต่ถ้าศาลได้พิพากษาตามยอมให้ไปแล้วโดยไม่มีการอุทธรณ์ฎีกา คำพิพากษานี้ย่อมมีผลผูกพันคู่ความได้ (คำพิพากษาศาลฎีกาที่1173/2517).",
    "มีคำพิพากษาศาลฎีกา เกี่ยวกับลงชื่อไม่ครบตามข้อบังคับอยู่2 เรื่องคือ",
    "คำพิพากษาศาลฎีกาที่ 1709/2516 มูลนิธิโจทก์รับโอนที่ดินซึ่งจำเลยเช่าอยู่ ย่อมรับมาทั้งสิทธิและหน้าที่เกี่ยวกับการเช่า จึงมีสิทธิฟ้องขับไล่จำเลยตามสัญญาเช่าได้ จำเลยจะเถียงสิทธิของมูลนิธิโจทก์ว่าฟ้องขับไล่จำเลยเพื่อสร้างตึกแถวหากำไรเป็นการนอกเหนือวัตถุประสงค์ของมูลนิธิหาได้ไม่",
    "ประธานกรรมการของมูลนิธิโจทก์ลงนามในหนังสือบอกกล่าวเลิกการเช่าเพียงผู้เดียว ไม่มีกรรมการอื่นร่วมลงนามด้วยให้ถูกต้อง แม้จะถือไม่ได้ว่ากระทำในฐานะผู้แทนมูลนิธิโจทก์ ก็เป็นการกระทำในฐานะตัวแทนของมูลนิธิโจทก์ ทั้งมูลนิธิโจทก์ก็ได้รับเอาผลแห่งการกระทำนั้นและฟ้องขับไล่จำเลยแล้ว จำเลยจะอ้างเหตุดังกล่าวปฏิเสธการบอกเลิกสัญญาเช่าไม่ได้",
    "จำเลยมิได้ยกขึ้นต่อสู้ในศาลชั้นต้นว่า การบอกกล่าวเลิกการเช่าของทนายโจทก์ มิได้มีการมอบอำนาจโดยชอบ จะยกขึ้นฎีกาไม่ได้",
    "คำพิพากษาศาลฎีกาที่ 42/2525 ผู้จัดการบริษัทจำเลยลงนามในสัญญาว่าจ้างโจทก์ฝ่าฝืนข้อบังคับของบริษัทที่ระบุว่าต้องมีกรรมการผู้มีอำนาจอีกคนหนึ่งร่วมลงนามด้วย แต่ระหว่างโจทก์ดำเนินการตามสัญญา กรรมการของบริษัทจำเลยคนอื่นก็ได้ทักท้วงและรับมอบผลงานนั้นจากโจทก์ไว้แล้ว ดังนี้ จำเลยจะปฏิเสธความรับผิดตามสัญญาไม่ได้",
    "ฟ้องไม่ได้บรรยายว่า ช.เป็นตัวแทนในการทำสัญญาเป็นผู้รับจ้างแทนโจทก์ แต่โจทก์ก็นำสืบถึงการมอบหมายให้ ช. เป็นตัวแทนซึ่งปรากฏความตามสำเนาเอกสารสัญญาว่าจ้างท้ายฟ้องได้ ไม่เป็นการนำสืบนอกประเด็นต่างไปจากคำฟ้อง",
    "เกี่ยวกับการที่ไม่ได้ประทับตราตามข้อบังคับ มีคำพิพากษาศาลฎีกาวินิจฉัยไว้ดังนี้",
    "คำพิพากษาศาลฎีกาที่ 1459/2525 บริษัทจำเลยมีวัตถุประสงค์ทำการซื้อขายไม้ กรรมการคนหนึ่งลงลายมือชื่อและประทับตราสำคัญของบริษัทมีอำนาจลงชื่อแทนจำเลยได้ เมื่อเอกสารมีข้อความระบุว่าจำเลยตกลงขายไม้ให้โจทก์ มี พ.กรรมการคนหนึ่งของจำเลยลงชื่อในช่องผู้ขายแม้จะไม่ได้ประทับตราสำคัญของจำเลย ก็แสดงว่า พ.ตกลงขายไม้ในนามของจำเลย ข้อตกลงดังกล่าวผูกพันจำเลย.",
    "จรัญ ภักดีธนากุลประทีป ชุ่มวัฒนะ."
  ]
}