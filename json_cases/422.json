{
  "decision_id": "1186/2529",
  "title": "คำพิพากษาศาลฎีกาที่ 1186/2529",
  "summary": "หนังสือสัญญากู้ยืมเงินที่จำเลยทำให้โจทก์ไว้แม้ภายหลังจะมีการแก้ไขเพิ่มเติมจำนวนเงินในสัญญานั้นก็ไม่ทำให้การกู้ยืมเงินอันมีหลักฐานเป็นหนังสือลงลายมือชื่อจำเลยผู้กู้ที่จำเลยทำให้โจทก์ไว้แต่เดิมเสียไปโจทก์ย่อมฟ้องร้องให้บังคับคดีตามหนังสือสัญญากู้ที่ทำไว้เดิมได้. ___________________________ โจทก์ฟ้องขอให้บังคับจำเลยชำระหนี้เงินกู้แก่โจทก์พร้อมด้วยดอกเบี้ย จำเลยให้การปฏิเสธ ขอให้ยกฟ้อง ศาลชั้นต้นพิพากษาให้จำเลยใช้เงินแก่โจทก์ 200,000 บาท พร้อมด้วยดอกเบี้ยอัตราร้อยละ 15 ต่อปี นับแต่วันที่ 2 ตุลาคม 2522จนกว่าจะชำระเสร็จกับให้จำเลยใช้ค่าฤชาธรรมเนียมแทนโจทก์ โดยกำหนดค่าทนายความ 1,000 บาท จำเลยอุทธรณ์ ศาลอุทธรณ์พิพากษายืน จำเลยฎีกา ศาลฎีกาวินิจฉัยว่า \"...จำเลยได้กู้เงินโจทก์จำนวน 200,000บาท และได้ทำหนังสือกู้ยืมเงินลงลายมือชื่อจำเลยเป็นผู้กู้ให้โจทก์ไว้ การกู้ยืมจึงมีหลักฐานเป็นหนังสือลงลายมือชื่อจำเลยผู้กู้เป็นสำคัญ ซึ่งโจทก์ย่อมฟ้องร้องให้บังคับคดีตามหนังสือสัญญากู้ยืมเดิมจำนวน 200,000 บาท จากจำเลยได้ตามประมวลกฎหมายแพ่งและพาณิชย์ มาตรา653 วรรคแรก การที่นายสมนึกผู้เขียนสัญญาอ้างว่าได้รับมอบอำนาจจากจำเลยให้มากู้ยืมเงินเพิ่มเติมและได้แก้ไขเพิ่มเติมจำนวนเงินจากเดิม 200,000 บาท เป็น 450,000 บาท เป็นการเพิ่มเติมจำนวนเงินกู้ยืมอีกจำนวนหนึ่งหาทำให้การกู้ยืมอันมีหลักฐานแห่งการกู้ยืมเป็นหนังสือที่จำเลยทำให้ไว้แก่โจทก์เดิมเสียไปไม่ จำเลยจึงต้องรับผิดใช้หนี้เงินกู้ยืมจำนวน 200,000 บาท ตามหลักฐานเป็นหนังสือที่ทำไว้เดิมให้แก่โจทก์ คำพิพากษาศาลอุทธรณ์ชอบแล้ว ฎีกาจำเลยฟังไม่ขึ้น พิพากษายืน.\"",
  "related_sections": {
    "ประมวลกฎหมายแพ่งและพาณิชย์": [
      "ม. 653"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "นาง สว่าง ฉายสิว",
    "จำเลย": "นาย ประเสริฐ กันภัย"
  },
  "judges": [
    "อัมพร ณ ตะกั่วทุ่ง",
    "มาโนช เพียรสนอง",
    "ปลื้ม โชติษฐยางกูร"
  ],
  "lower_and_appeal_courts": []
}