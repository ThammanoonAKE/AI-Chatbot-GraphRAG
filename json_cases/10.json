{
  "decision_id": "17/2529",
  "title": "คำพิพากษาศาลฎีกาที่ 17/2529",
  "summary": "17/2529 ฎีกาตัดสินเกี่ยวกับปัญหาข้อกฎหมาย คำพิพากษาศาลฎีกาที่ 17/2529 พนักงานอัยการ กรมอัยการ โจทก์ นาย บั๊กเหลียง หรือ บึกเหลียง แซ่ลิ้ม จำเลย พ.ร.บ.ระงับการนับเวลาราชการทวีคูณในระหว่างเวลา ประกาศใช้กฎอัยการศึกของคณะปฏิวัติ ลงวันที่ 20 ตุลาคม พ.ศ.2501 มาตรา 66 จำเลยมีเฮโรอีนไว้ในความครอบครองเพื่อจำหน่ายเพียง1.22กรัมกับได้จำหน่ายไปอีกเพียงเล็กน้อยที่ศาลอุทธรณ์ให้ลงโทษจำคุกในความผิดฐานจำหน่ายมีกำหนด5ปีและในความผิดฐานมีไว้เพื่อจำหน่ายมีกำหนด5ปีเป็นการเหมาะสมแล้ว. ___________________________ โจทก์ฟ้องว่าจำเลยมีเฮโรอีน ยาเสพติดให้โทษประเภท 1จำนวน 4 ห่อ กับอีก 1 หลอด หนัก 1.22 กรัม ไว้ในความครอบครองเพื่อจำหน่าย กับจำหน่ายเฮโรอีนจำนวน 2 ห่อ ให้ผู้มีชื่อ จำเลยให้การรับสารภาพ ศาลชั้นต้นพิพากษาลงโทษฐานจำหน่ายเฮโรอีน และฐานมีเฮโรอีนไว้ในครอบครองเพื่อจำหน่าย โดยวางโทษจำคุกกระทงละ 10 ปี เรียงกระทงลงโทษเป็นจำคุก 20 ปี จำเลยให้การรับสารภาพเป็นประโยชน์แก่การพิจารณา ลดโทษให้กึ่งหนึ่ง คงจำคุกจำเลยมีกำหนด 10 ปีริบเฮโรอีนและกระเป๋าหนังของกลาง ส่วนธนบัตรที่ใช้ล่อซื้อของกลางให้คืนเจ้าของ จำเลยอุทธรณ์ ศาลชั้นต้นพิพากษายืนแก้เป็นว่าให้ลงโทษจำคุกกระทงละ 5 ปีเรียงกระทงลงโทษเป็นจำคุก 10 ปี จำเลยให้การรับสารภาพลดโทษให้กึ่งหนึ่ง คงจำคุกจำเลยมีกำหนด 5 ปี นอกจากที่แก้ให้คงเป็นไปตามคำพิพากษาศาลชั้นต้น โจทก์ฎีกาขอให้ลงโทษจำเลยตามคำพิพากษาศาลชั้นต้น โดยอธิบดีกรมอัยการรับรอง ศาลฎีกาเห็นว่า เฮโรอีนที่จำเลยมีไว้ในครอบครองเพื่อจำหน่ายมีเพียง 1.22 กรัมเท่านั้น และที่จำหน่ายไป 2 ห่อ ก็มีน้ำหนักเพียงเล็กน้อย ที่ศาลอุทธรณ์กำหนดโทษมานั้น เป็นการเหมาะสมกับการกระทำผิดของจำเลยแล้ว ฎีกาโจทก์ฟังไม่ขึ้น พิพากษายืน.",
  "related_sections": {
    "ระเบียบ": [
      "ทั่วไป"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ กรมอัยการ",
    "จำเลย": "นาย บั๊กเหลียง หรือ บึกเหลียง แซ่ลิ้ม"
  },
  "judges": [
    "สมศักดิ์ เกิดลาภผล",
    "อำนวย อินทุภูติ",
    "ดำริ ศุภพิโรจน์"
  ],
  "lower_and_appeal_courts": []
}