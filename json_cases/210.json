{
  "decision_id": "589/2529",
  "title": "คำพิพากษาศาลฎีกาที่ 589/2529",
  "summary": "จำเลยเอาปืนแก๊ปที่ไม่มีแก๊ปปืนมายิงผู้เสียหายกระสุนปืนจึงไม่อาจลั่นออกไปได้อย่างแน่นอนเพราะปืนเป็นปัจจัยซึ่งใช้ในการกระทำความผิดไม่สามารถจะบรรลุผลได้อย่างแน่แท้จำเลยมีความผิดฐานพยายามฆ่าผู้เสียหายตามป.อ.มาตรา288,81. ___________________________ โจทก์ฟ้องขอให้ลงโทษจำเลยฐานมีอาวุธปืนแก๊ปยาวไว้ในความครอบครองโดยไม่ได้รับอนุญาต ฐานทำร้ายร่างกายเจ้าพนักงานฐานพยายามฆ่าคนตายโดยเจตนาโดยใช้อาวุธปืนยิงนายลี ยาตรา ผู้เสียหายแต่กระสุนปืนไม่ลั่น จำเลยให้การปฏิเสธ เฉพาะความผิดฐานพยายามฆ่าคนตายโดยเจตนา ซึ่งศาลล่างทั้งสองพิพากษายืนกันมาว่า จำเลยมีความผิดตามประมวลกฎหมายอาญามาตรา 288, 81 ศาลฎีกาวินิจฉัยว่าข้อเท็จจริงฟังได้ว่าจำเลยมีเจตนาใช้ปืนแก๊ปจ่อยิงนายลีผู้เสียหายจริง แต่ปืนไม่ได้ใส่แก๊ปปืนไว้ ตามพฤติการณ์และลักษณะการกระทำความผิดของจำเลยเป็นเรื่องที่จำเลยเอาปืนแก๊ปที่ไม่มีแก๊ปปืนมายิงเช่นนี้กระสุนปืนไม่อาจลั่นออกไปได้อย่างแน่นอน เพราะปืนเป็นเหตุปัจจัยซึ่งใช้ในการกระทำความผิดไม่สามารถจะบบรรลุผลได้อย่างแน่แท้ ซึ่งจะยิงอย่างไรนายลีก็ไม่ถึงแก่ความตายได้ ที่ศาลล่างทั้งสองกำหนดลงโทษจำคุกจำเลยในข้อหานี้ถึง 7 ปี 6 เดือน เห็นว่ามากเกินควรแก่เหตุ พิพากษาแก้เป็นว่า ให้ลงโทษจำคุกจำเลยในข้อหาพยายามฆ่ามีกำหนด 3 ปี.",
  "related_sections": {
    "ประมวลกฎหมายอาญา": [
      "ม. 81",
      "ม. 288"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ จังหวัด อุบลราชธานี",
    "จำเลย": "นาย ทองสา ไกยกิจ"
  },
  "judges": [
    "สุชาติ จิวะชาติ",
    "เสรี แสงศิลป์",
    "อำนวย เปล่งวิทยา"
  ],
  "lower_and_appeal_courts": [
    "คดีที่ศาลฎีกาเคยวินิจฉัยว่าเป็นกรณีต้องตามประมวลกฎหมายอาญามาตรา 81 เหมือนกันคือ กรณีอาวุธปืนนั้นมีเข็มแทงชนวนไม่แรงพอทำให้ไม่สามารถใช้ปืนยิงให้กระสุนลั่นได้ (คำพิพากษาศาลฎีกาที่ 421/2516)หรือกรณีใช้อาวุธปืนยิงแม้จะยิงระยะใกล้ แต่ไม่ใช่เป็นการยิงเฉี่ยวหรือแฉลบ และทำให้เกิดบาดแผลเล็กน้อย เช่นนี้แสดงว่าการกระทำนั้นไม่สามารถจะบรรลุผลได้อย่างแน่แท้ เพราะเหตุปัจจัยซึ่งใช้ในการกระทำผิดตามมาตรา 81 แล้ว (คำพิพากษาศาลฎีกาที่ 107/2510,1361/2514) แต่หากทางพิจารณาโจทก์นำแพทย์เข้าสืบได้ความว่า หากไม่รักษาทันทีและโลหิตออกมากเกินควรอาจถึงแก่ชีวิตได้ แสดงว่าอาวุธปืนที่ใช้มีประสิทธิภาพสามารถทำให้ตายได้ แม้จะถูกอวัยวะไม่สำคัญก็ตาม ก็เป็นพยายามฆ่าตามมาตรา 80 ไม่ใช่มาตรา 81(คำพิพากษาศาลฎีกาที่ 211-212/2515)",
    "หากอาวุธปืนที่ใช้มีกระสุนด้าน เพราะคุณภาพของกระสุนไม่ดีกรณีนี้ถือเป็นเหตุบังเอิญที่เกิดขึ้น ถือว่าเข้ามาตรา 80 ไม่ใช่มาตรา 81 (คำพิพากษาศาลฎีกา 980/2502, 783/2513, 711/2513).",
    "ทวี ประจวบลาภ."
  ]
}