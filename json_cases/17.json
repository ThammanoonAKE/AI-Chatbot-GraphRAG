{
  "decision_id": "36/2529",
  "title": "คำพิพากษาศาลฎีกาที่ 36/2529",
  "summary": "การที่จำเลยยิงปืนเข้าไปชั้นบนของบ้านผู้เสียหายซึ่งจำเลยย่อมรู้หรือน่าจะรู้อยู่ว่ากระสุนปืนอาจถูกผู้เสียหายหรือคนในบ้านผู้เสียหายถึงแก่ชีวิตได้นั้นเป็นการกระทำที่เล็งเห็นผลแห่งการกระทำผิดจำเลยจึงมีความผิดฐานพยายามฆ่า. ___________________________ โจทก์ฟ้องว่าจำเลยใช้อาวุธปืนยิงนายฉ้อง มากพันธ์ แต่นางฉ้องมากพันธ์ ไม่ถึงแก่ความตาย จำเลยให้การปฏิเสธ ศาลชั้นต้นพิพากษาว่าจำเลยมีความผิดฐานมีอาวุธปืนไว้ในครอบครองโดยมิได้รับอนุญาตตามกฎหมาย ส่วนข้อหาอื่นให้ยก โจทก์อุทธรณ์ ศาลชั้นต้นศาลอุทธรณ์แก้ว่า จำเลยมีความผิดฐานพยายามฆ่าผู้อื่นด้วย จำเลยฎีกา ศาลฎีกาวินิจฉัยว่า คดีฟังได้ในเบื้องต้นว่า ตามวันเวลาเกิดเหตุ มีคนร้ายยิงปืน 1 นัดเข้าไปในบ้านของผู้เสียหายกระสุนปืนทะลุฝาและเป็นรอย คงมีปัญหาวินิจฉัยในชั้นนี้เพียงว่าจำเลยมีความผิดฐานพยายามฆ่าผู้อื่นหรือไม่ ซึ่งศาลฎีกาฟังข้อเท็จจริงว่าจำเลยยิงปืนเข้าไปในบ้านผู้เสียหายจริง การที่จำเลยยิงปืนเข้าไปในชั้นบนของบ้านผู้เสียหาย ซึ่งจำเลยย่อมรู้หรือน่าจะรู้อยู่ว่ากระสุนปืนอาจถูกผู้เสียหายถึงแก่ชีวิตได้ การกระทำของจำเลยจึงเป็นการกระทำที่เล็งเห็นผลแห่งการกระทำผิดนั้น พิพากษายืน.",
  "related_sections": {
    "ประมวลกฎหมายอาญา": [
      "ม. 59",
      "ม. 80",
      "ม. 288"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ จังหวัด สงขลา",
    "จำเลย": "นาย ทอง ถาวรวิสิทธิ์"
  },
  "judges": [
    "ยรรยง อิทธิพงษ์",
    "พิชัย วุฒิจำนงค์",
    "อภินย์ ปุษปาคม"
  ],
  "lower_and_appeal_courts": [
    "หากอาวุธที่ใช้ในการกระทำผิดเป็นปืนแล้ว แม้ไม่ปรากฏว่าเป็นปืนชนิดร้ายแรงหรือสักแต่ว่าเป็นปืน และแม้บาดแผลเล็กน้อย ถือว่ามีเจตนาฆ่าแล้ว (คำพิพากษาศาลฎีกาที่ 347/2500)",
    "เคยมีคดีที่ศาลฟังว่าพยายามฆ่าอย่างคดีนี้คือ กรณียิงปืนไปตรงบริเวณผู้เสียหายเคยนอน แต่ผู้เสียหายหลบไปนอนที่อื่นก่อนแล้ว(คำพิพากษาศาลฎีกาที่ 1446/2513) ยิงปืนเข้าไปในบ้านหรือร้านค้า(คำพิพากษาศาลฎีกาที่ 117/2515, 3055/2522) ยิงปืนเข้าไปในเรือหรือรถยนต์ที่มีคนนั่งอยู่ (คำพิพากษาศาลฎีกาที่ 2804/2519,3025/2516)."
  ]
}