{
  "decision_id": "550/2529",
  "title": "คำพิพากษาศาลฎีกาที่ 550/2529",
  "summary": "จำเลยมีสิทธิฎีกาคัดค้านคำพิพากษาศาลอุทธรณ์ภายในหนึ่งเดือนนับแต่วันอ่านเมื่อวันครบกำหนดหนึ่งเดือนที่จำเลยจะยื่นฎีกาได้ตรงกับวันศุกร์และมิใช่วันหยุดราชการจำเลยซึ่งถูกคุมขังอยู่ในเรือนจำก็ต้องยื่นฎีกาต่อพัสดีภายในระยะเวลาดังกล่าวเช่นกันการที่จำเลยยื่นฎีกาต่อพัสดีเมื่อพ้นระยะเวลาหนึ่งเดือนแล้วแม้ศาลชั้นต้นได้มีคำสั่งรับฎีกาของจำเลยไว้ศาลฎีกาก็วินิจฉัยให้ไม่ได้. ___________________________ โจทก์ฟ้องขอให้ลงโทษจำเลยตามประมวลกฎหมายอาญา มาตรา 288 จำเลยให้การปฏิเสธ ศาลชั้นต้นพิพากษาว่าจำเลยมีความผิดตามประมวลกฎหมายอาญา มาตรา 288จำคุกตลอดชฃีวิต จำเลยอุทธรณ์ ศาลอุทธรณ์พิพากษาแก้เป็นจำคุก 20 ปี โจทก์และจำเลยฎีกา ศาลฎีกาวินิจฉัยข้อกฎหมายว่า จำเลยได้ฟังคำพิพากษาศาลอุทธรณ์เมื่อวันที่26 มีนาคม 2528 จำเลยจึงมีสิทธิยื่นฎีกาคัดค้านคำพิพากษาศาลอุทธรณ์ภายในหนึ่งเดือนนับแต่วันอ่าน ซึ่งครบกำหนดหนึ่งเดือนที่จำเลยพึงยื่นฎีกาได้ในวันที่ 26 เมษายน 2528 ซึ่งตรงกับวันศุกร์และมิใช่เป็นวันหยุดราชการ การที่จำเลยซึ่งถูกคุมขังอยู่ในเรือนจำมีสิทธิยื่นฎีกาต่อพัสดีตามประมวลกฎหมายวิธีพิจารณาความอาญา มาตรา 199 ประกอบด้วยมาตรา 216 และมาตรา 225 จำเลยก็ต้องยื่นภายในระยะเวลาดังกล่าวเช่นกัน ดังนั้น การที่จำเลยยื่นฎีกาต่อพัสดีเมื่อวันที่ 29 เมษายน 2528 จึงถือได้ว่าจำเลยได้ยื่นฎีกาเมื่อพ้นระยะเวลาหนึ่งเดือนแล้ว แม้ศาลชั้นต้นได้มีคำสั่งรับฎีการับของจำเลยไว้ศาลฎีกาก็วินิจฉัยให้ไม่ได้ พิพากษายืน ส่วนฎีกาของจำเลยให้ยก",
  "related_sections": {
    "ประมวลกฎหมายอาญา": [
      "ม. 288"
    ],
    "ประมวลกฎหมายวิธีพิจารณาความอาญา": [
      "ม. 199",
      "ม. 216",
      "ม. 225"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ จังหวัด ศรีสะเกษ",
    "จำเลย": "นาย สุพิศ ขันทอง"
  },
  "judges": [
    "มาโนช เพียรสนอง",
    "อภินย์ ปุษปาคม",
    "ปลื้ม โชติษฐยางกูร"
  ],
  "lower_and_appeal_courts": []
}