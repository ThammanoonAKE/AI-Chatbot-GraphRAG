{
  "decision_id": "311/2529",
  "title": "คำพิพากษาศาลฎีกาที่ 311/2529",
  "summary": "พ.ร.บ.ยาเสพติดให้โทษ พ.ศ.2522 มาตรา 67 ศาลชั้นต้นพิพากษาลงโทษจำคุกจำเลย1ปีศาลอุทธรณ์พิพากษาแก้เป็นให้รอการลงโทษจำคุกและคุมประพฤติจำเลยไว้ถือว่าเป็นกรณีที่ศาลอุทธรณ์ยังคงลงโทษจำคุกจำเลยไม่เกินหนึ่งปีจึงต้องห้ามมิให้ฎีกาในปัญหาข้อเท็จจริงตามประมวลกฎหมายวิธีพิจารณาความอาญามาตรา219.",
  "related_sections": {
    "ประมวลกฎหมายอาญา": [
      "ม. 56",
      "ม. 57",
      "ม. 78"
    ],
    "ประมวลกฎหมายวิธีพิจารณาความอาญา": [
      "ม. 219"
    ],
    "พระราชบัญญัติยาเสพติด": [
      "ทั่วไป"
    ],
    "ระเบียบ": [
      "ทั่วไป"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ กรมอัยการ",
    "จำเลย": "นาย สมชาย แซ่เต็ง"
  },
  "judges": [
    "พลจิตต์ ดียืน",
    "ประการ กาญจนศูนย์",
    "ประพันธ์ ผลฉาย"
  ],
  "lower_and_appeal_courts": [
    "รายงานการสืบเสาะและพินิจของพนักงานคุมประพฤติ เป็นข้อเท็จจริงที่ศาลมีอำนาจรับฟังได้ (พระราชบัญญัติวิธีดำเนินการคุมความประพฤติตามประมวลกฎหมายอาญา พ.ศ. 2522 มาตรา 13) ส่วนความเห็นของพนักงานคุมประพฤติประกอบข้อเท็จจริง แม้ศาลไม่จำต้องถือตาม แต่กฎหมายบัญญัติไว้ว่า พนักงานคุมประพฤติต้องเสนอรายงานพร้อมทั้งความเห็น ดังนั้นจึงขึ้นอยู่กับดุลพินิจของศาลที่จะวินิจฉัยโดยถือตามความเห็นของพนักงานคุมประพฤติหรือไม่",
    "ในส่วนข้อเท็จจริงในรายงานสืบเสาะฯ นั้นหากศาลจะใช้ให้เป็นผลร้ายแก่จำเลยศาลต้องสอบถามจำเลยก่อน (พระราชบัญญัติวิธีดำเนินการคุมความประพฤติตามประมวลกฎหมายอาญา พ.ศ. 2522 มาตรา 13เช่นกัน) ที่ว่าเป็นผลร้าย เช่น ประวัติการกระทำผิดประวัติการเสพยาเสพติด นิสัยความประพฤติ เป็นต้น แต่เมื่อปรากฏว่าจำเลยเคยต้องโทษจำคุกมาก่อนและไม่ได้รับประโยชน์จากพระราชบัญญัติล้างมลทินเนื่องในโอกาสสมโภชกรุงรัตนโกสินทร์ 200 ปี พ.ศ. 2526จึงเป็นข้อเท็จจริงอันประกอบหลักกฎหมาย ในมาตรา 56 แห่งประมวลกฎหมายอาญา ซึ่งศาลจะดุลพินิจรอการลงโทษไม่ได้",
    "การที่ศาลใช้ดุลพินิจในการลงโทษจากการพิจารณาสำนวนในรายงานสืบเสาะฯ แล้วคู่ความในคดีย่อมอุทธรณ์ได้ต่อไปตามรูปคดี เว้นแต่กรณีที่ศาลชั้นต้นสั่งคุมประพฤติและรอการลงโทษไว้ ตามประมวลกฎหมายอาญา มาตรา 56 หากต่อมาผู้ถูกคุมความประพฤติปฏิบัติผิดเงื่อนไข ศาลชั้นต้นย่อมพิจารณาและมีคำสั่งได้ตามประมวลกฎหมายอาญา มาตรา 57 คำสั่งแก้ไขเปลี่ยนแปลงคำพิพากษาเกี่ยวกับการลงโทษอันเป็นผลร้ายต่อผู้ถูกคุมความประพฤติ (จำเลย) ๆย่อมอุทธรณ์ได้ คำพิพากษาหรือคำสั่งของศาลอุทธรณ์ย่อมถือเป็นที่สุด(พระราชบัญญัติวิธีดำเนินการคุมความประพฤติตามประมวลกฎหมายอาญาพ.ศ. 2522 มาตรา 17)",
    "สำหรับข้อเท็จจริงในคดีนี้มิใช่เรื่องการอุทธรณ์หรือฎีกาว่าด้วยการปฏิบัติผิดเงื่อนไขของการคุมประพฤติ หากแต่เป็นการอุทธรณ์ดุลพินิจของศาลชั้นต้นว่าสมควรรอการลงโทษหรือไม่ เมื่อศาลอุทธรณ์พิพากษาแก้เฉพาะดุลพินิจในเรื่องรอการลงโทษหรือไม่โดยมิได้กำหนดโทษจำคุกเสียใหม่และโทษจำคุกตามคำพิพากษาของศาลชั้นต้นและศาลอุทธรณ์ไม่เกิน 1 ปี จึงต้องห้ามฎีกาปัญหาข้อเท็จจริง (เกี่ยวกับดุลพินิจในการลงโทษของศาล).",
    "ชาติชาย อัครวิบูลย์."
  ]
}