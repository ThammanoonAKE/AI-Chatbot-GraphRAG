{
  "decision_id": "2537/2529",
  "title": "คำพิพากษาศาลฎีกาที่ 2537/2529",
  "summary": "2537/2529 ฎีกาตัดสินเกี่ยวกับปัญหาข้อกฎหมาย คำพิพากษาศาลฎีกาที่ 2537/2529 นาย ถวัลย์ พงษพฤทธโกศ โจทก์ กรมสรรพากร กับพวก จำเลย ป.รัษฎากร มาตรา 42",
  "related_sections": {
    "ประมวลรัษฎากร": [
      "ม. 42(9)"
    ],
    "ระเบียบ": [
      "ทั่วไป"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "นาย ถวัลย์ พงษพฤทธโกศ",
    "จำเลย": "กรมสรรพากร กับพวก"
  },
  "judges": [
    "อัมพร ณ ตะกั่วทุ่ง",
    "มาโนช เพียรสนอง",
    "ปลื้ม โชติฐยางกูร"
  ],
  "lower_and_appeal_courts": [
    "คดีนี้พิพาทกันตามกฎหมายเก่าคือ มาตรา 42(9) ก่อนแก้ไขโดยพระราชกำหนดแก้ไขเพิ่มเติมประมวลรัษฎากร (ฉบับที่ 9) พ.ศ. 2525มาตรา 5 ซึ่งตามกฎหมายเก่าได้ยกเว้นภาษีเงินได้ให้แก่ผู้มีเงินได้จากการขายทรัพย์สินอันเป็นมรดกหรือที่ได้มาโดยมิได้มุ่งในทางการค้าหรือหากำไร ทั้งนี้ หากเป็นไปตามระเบียบที่อธิบดีกรมสรรพากรกำหนดโดยอนุมัติรัฐมนตรีว่าการกระทรวงการคลัง จึงต่างกับกฎหมายใหม่ คือ มาตรา 42(9) ในปัจจุบันซึ่งแก้ไขโดยพระราชกำหนดดังกล่าวที่ไม่ยกเว้นภาษีเงินได้ให้แก่ผู้มีเงินได้จากการขายอสังหาริมทรัพย์อันเป็นมรดกหรือที่ได้มาโดยมิได้มุ่งในทางการค้าหรือหากำไรเพียงแต่ผู้มีเงินได้ดังกล่าวนี้มีสิทธิดีกว่าผู้มีเงินได้จากการขายอสังหาริมทรัพย์ที่ได้มาโดยมุ่งในทางการค้าหรือหากำไรกล่าวคือ มีสิทธิเลือกเสียภาษีตามจำนวนที่ถูกหัก ณ ที่จ่ายไปแล้วตามวิธีการในมาตรา 50(5) แห่งประมวลรัษฎากร โดยไม่ต้องนำไปรวมกับเงินได้อื่น เพื่อคำนวณเสียภาษีกลางปีหรือประจำปีตามปกติอีก(มาตรา 48(4) แห่งประมวลรัษฎากร) ซึ่งผู้มีเงินได้จากการขายอสังหาริมทรัพย์ที่ได้มาโดยมุ่งในทางการค้าหรือหากำไรไม่มีสิทธิเลือกเสียภาษีเช่นนี้ ต้องนำไปรวมกับเงินได้อื่นเพื่อคำนวณเสียภาษีกลางปีและประจำปีตามปกติ",
    "แม้คำวินิจฉัยในคดีนี้จะเป็นคำวินิจฉัยตามกฎหมายเก่า แต่ก็ใช้อ้างอิงเพื่อปรับบทในกฎหมายใหม่ได้ว่ากรณีที่เกิดขึ้นนั้นเป็นการขายอสังหาริมทรัพย์ที่ได้มาโดยมิได้มุ่งในทางการค้าหรือหากำไรหรือไม่.",
    "ชัยสิทธิ์ ตราชูธรรม."
  ]
}