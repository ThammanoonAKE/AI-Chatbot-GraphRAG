{
  "decision_id": "2571/2529",
  "title": "คำพิพากษาศาลฎีกาที่ 2571/2529",
  "summary": "สัญญาจ้างก่อสร้างมีข้อตกลงว่าหากจำเลยไม่ส่งมอบงานให้แล้วเสร็จในกำหนดโจทก์มีสิทธิเรียกค่าปรับจากจำเลยได้เบี้ยปรับดังกล่าวจึงเป็นกรณีที่จำเลยได้ลงมือทำงานแล้วแต่ก่อสร้างไม่แล้วเสร็จในกำหนดไม่รวมถึงกรณีที่จำเลยไม่ชำระหนี้เลยหรือไม่ลงมือทำการก่อสร้างแต่อย่างใด. ___________________________ โจทก์ฟ้องว่า โจทก์ทำสัญญาว่าจ้างจำเลยก่อสร้างบ้านพักครูมีข้อตกลงว่าหากจำเลยไม่ส่งมอบงานให้แล้วเสร็จภายในกำหนดเวลาตามสัญญา และโจทก์เห็นว่าจำเลยไม่อาจปฏิบัติให้เป็นไปตามสัญญาได้โจทก์มีสิทธิบอกเลิกสัญญาและริบเงินประกันสัญญาและเรียกค่าปรับจากจำเลยเป็นรายวันนับแต่วันครบส่งมอบงานจนถึงวันบอกเลิกสัญญาได้และโจทก์มีอำนาจทำสัญญาว่าจ้างบุคคลอื่นทำการก่อสร้างบ้านพักครูแทนจำเลยต่อไป โดยจำเลยต้องรับผิดในค่าจ้างที่เพิ่มขึ้นจากค่าค่าจ้างเดิม ครบกำหนดตามสัญญา จำเลยผิดสัญญาไม่ได้ก่อสร้างบ้านพักครูเลย โจทก์จึงบอกเลิกสัญญา และว่าจ้างบุคคลอื่นก่อสร้างแทน ขอให้ศาลบังคับให้จำเลยชำระเงินค่าปรับ กับค่าเสียหายที่เป็นค่าจ้างเพิ่มขึ้น จำเลยขาดนัดยื่นคำให้การ และขาดนัดพิจารณา ศาลชั้นต้นพิพากษาให้จำเลยชำระเงินค่าเสียหายที่เป็นค่าจ้างเพิ่มขึ้น แต่ไม่ควรให้เบี้ยปรับอีก โจทก์อุทธรณ์ ศาลอุทธรณ์วินิจฉัยว่าโจทก์ไม่มีสิทธิปรับจำเลยตามสัญญาจ้างเอกสารหมาย จ. 2 ข้อ 19(1) เพราะการกระทำของจำเลยไม่เป็นการส่งมอบงานล่าช้า เนื่องจากจำเลยไม่ได้ลงมือทำการก่อสร้างเลย พิพากษายืน โจทก์ฎีกา ศาลฎีกาวินิจฉัยว่า \"...ข้อเท็จจริงฟังได้ว่า จำเลยได้รับจ้างโจทก์ก่อสร้างบ้านพักครู 3 หลังตามสัญญาจ้างเอกสารหมาย จ.2จำเลยผิดสัญญาไม่ทำการก่อสร้างเลย โจทก์จึงบอกเลิกสัญญาตามเอกสารหมาย จ.5 แล้วว่าจ้างผู้อื่นทำการก่อสร้างแทนตามเอกสารหมายจ.4 คงมีปัญหาตามที่โจทก์ฎีกาว่าโจทก์มีสิทธิฟ้องเรียกค่าปรับตามสัญญาจ้างเอกสารหมาย จ.2 ข้อ 19(1) จากจำเลยได้เพียงใดหรือไม่ พิเคราะห์แล้ว ปรากฎตามสัญญาจ้างระหว่างโจทก์จำเลยดังกล่าวระบุถึงข้อตกลงตามสัญญาข้อ 19 เอกสารหมาย จ.2 ว่า ถ้าจำเลยส่งมอบงานล่าช้ากว่าวันแล้วเสร็จตามสัญญา จำเลยยอมให้โจทก์ปรับเป็นรายวัน และตามเอกสารหมาย จ.2 ก็ไม่ปรากฎในข้อสัญญาว่า ถ้าจำเลยไม่ทำการก่อสร้างเลยได้กำหนดเบี้ยปรับกันไว้อย่างไร ศาลฎีกาโดยมติที่ประชุมใหญ่เห็นว่า ค่าปรับหรือเบี้ยปรับตามสัญญาข้อ 19เป็นเบี้ยปรับที่กำหนดไว้ สำหรับกรณีที่ผู้รับจ้างคือจำเลยส่งมอบงานล่าช้ากว่าวัน แล้วเสร็จตามสัญญาซึ่งมีความหมายอยู่ในตัวว่าจะใช้บังคับเฉพาะในกรณีที่จำเลยได้ลงมือทำงานแล้วแต่การก่อสร้างนั้นไม่แล้วเสร็จภายในกำหนดเวลาที่ระบุไว้ในสัญญา ส่วนกรณีที่จำเลยไม่ชำระหนี้เลยหรือไม่ลงมือทำการก่อสร้างเลยตามสัญญาเอกสารหมาย จ.2 มิได้กำหนดเบี้ยปรับไว้ ดังนั้นโจทก์จึงไม่มีสิทธิที่จะปรับจำเลยตามสัญญาเอกสารหมาย จ.2 ข้อ 19 ศาลอุทธรณ์พิพากษาชอบแล้ว ฎีกาโจทก์ฟังไม่ขึ้น พิพากษายืน จำเลยมิได้แก้ฎีกาจึงไม่กำหนดค่าทนายความชั้นฎีกาให้\".",
  "related_sections": {
    "ประมวลกฎหมายแพ่งและพาณิชย์": [
      "ม. 11",
      "ม. 368",
      "ม. 379",
      "ม. 381"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "กรมอาชีวศึกษา",
    "จำเลย": "นาย ใหญ่ อิ่มเอิบสิน"
  },
  "judges": [
    "สมประสงค์ พานิชอัตรา",
    "ยนต์ พิรวินิจ",
    "สุรัตน์ ศรีอนุพันธุ์"
  ],
  "lower_and_appeal_courts": [
    "การตีความสัญญาไปตามความประสงค์ในทางสุจริตตามประมวลกฎหมายแพ่งและพาณิชย์มาตรา368นั้นข้อสำคัญคือความประสงค์ของคู่สัญญาเรื่องนี้สัญญาจ้างข้อ19(1)กำหนดให้ผู้ว่าจ้างปรับผู้รับจ้างได้เป็นรายวันเมื่อผู้รับจ้างส่งมอบงานล่าช้ากว่าวันแล้วเสร็จตามสัญญาส่วนกรณีผู้รับจ้างมิได้ลงมือทำงานเลยไม่มีสัญญาข้อใดระบุโดยตรงให้ปรับผู้รับจ้างได้เห็นได้ว่าเมื่อจำเลยมิได้ลงมือทำงานเลยย่อมไม่อาจมีการส่งมอบล่าช้ากรณีของจำเลยจึงมิใช่กรณีจะปรับได้ตามสัญญาข้อ19(1) แม้การตีความตามตัวอักษรจะทำให้ผู้รับจ้างที่พยายามทำงานให้แล้วเสร็จแต่ไม่อาจเสร็จได้จะถูกปรับตามสัญญาส่วนผู้รับจ้างที่ปล่อยปละละเลยไม่ลงมือทำงานเลยกลับไม่ถูกปรับก็ตามแต่การคำนึงไปถึงผลดังกล่วเป็นเรื่องสมควรจะทำสัญญากันอย่างเท่านั้นเมื่อถ้อยคำสำนวนตามตัวอักษรแสดงโดยแจ้งชัดก็ต้องถือว่าคู่สัญญามีความประสงค์ตามตัวอักษรนั้นจึงจะปรับจำเลยซึ่งมิได้ลงมือทำงานเลยหาได้ไม่.",
    "สมบูรณ์ บุญภินนท์."
  ]
}