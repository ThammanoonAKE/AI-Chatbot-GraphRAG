{
  "decision_id": "751/2529",
  "title": "คำพิพากษาศาลฎีกาที่ 751/2529",
  "summary": "โจทก์ร่วมถูกจ. ใช้ไม้ตีที่ท้ายทอย1ทีเซถลาไปจำเลยใช้ไม้ตีที่ใบหน้าโจทก์ร่วม1ทีจากนั้นอ. และชายอีกคนหนึ่งเข้ารุมชกต่อยโจทก์ร่วมจนล้มลงเมื่ออ. พูดว่าพอแล้วบุคคลเหล่านั้นก็เลิกชกต่อยและพากันวิ่งหนีไปทางหลังโบสถ์เช่นนี้เป็นการกระทำที่ติดต่อกันในลักษณะที่ได้มีการตกลงกระทำการร่วมกันมาก่อนแล้วจำเลยจะต้องรับผิดในผลของการกระทำแต่ละคนร่วมกัน. ___________________________ โจทก์ฟ้องว่าจำเลยกับพวกอีก 3 คน ได้ร่วมกันลักทรัพย์ของโจทก์ร่วมไปโดยทุจริต โดยร่วมกันใช้ไม้เป็นอาวุธตีทำร้ายและใช้มือชกต่อยประทุษร้ายโจทก์ร่วมจนได้รับบาดเจ็บสาหัส อันเป็นความผิดฐานปล้นทรัพย์ ตามประมวลกฎหมายอาญา มาตรา 340 วรรคสอง และวรรคสามและมาตรา 83 จำเลยให้การปฏิเสธ ศาลชั้นต้นพิพากษาว่า จำเลยมีความผิดตามประมวลกฎหมายอาญามาตรา 297 และ 83 จำคุก 4 ปี ข้อนำสืบของจำเลยเป็นประโยชน์ต่อการพิจารณาอยู่บ้างลดโทษให้หนึ่งในสี่ตามประมวลกฎหมายอาญา มาตรา 78คงจำคุกจำเลยมีกำหนด 3 ปี คำขออื่นให้ยกเสีย จำเลยอุทธรณ์ ศาลอุทธรณ์พิพากษาแก้เป็นว่า จำเลยมีความผิดตามประมวลกฎหมายอาญา มาตรา 295 ให้จำคุก 6 เดือน นอกจากที่แก้ให้เป็นไปตามคำพิพากษาศาลชั้นต้น โจทก์ฎีกาขอให้ลงโทษจำเลยตามคำพิพากษาศาลชั้นต้น ศาลฎีกาฟังข้อเท็จจริงตามที่นายทองจันทร์เบิกความว่า ขณะพยานเดินกลับจากวัด เลยร้านอาหารที่เกิดเหตุไปประมาณ 7 เมตร เห็น จ.ซึ่งเป็นคนรู้จักกันดีมาก่อนใช้ไม้ระแนงตีที่ท้ายทอยโจทก์ร่วม 1 ทีโจทก์ร่วมเซถลาไปข้างหน้าแต่ยังไม่ล้ม ทันใดนั้นจำเลยใช้ไม้ตีที่ใบหน้าของโจทก์ร่วม 1 ที จากนั้น อ. และชายอีกคนหนึ่งเข้ารุมชกต่อยโจทก์ร่วมจนล้มลง อ. พูดว่าพอแล้ว คนเหล่านั้นก็เลิกชกต่อยและพากันวิ่งหนีไปทางหลังโบสถ์วัดทองศาลางาม ศาลฎีกาเห็นว่า การที่ จ. และจำเลยใช้ไม้ตีโจทก์ร่วมคนละทีและมี อ. กับชายอีกคนหนึ่งเข้ารุมชกต่อยโจทก์ร่วม เป็นการกระทำที่ติดต่อกันในลักษณะที่ได้มีการตกลงกระทำการร่วมกันมาก่อนแล้ว จำเลยจะต้องรับผิดในผลของการกระทำแต่ละคนร่วมกัน เมื่อโจทก์ร่วมต้องรักษาตัวอยู่ที่โรงพยาบาล 7-8 วัน แล้วกลับไปรักษาตัวต่อที่บ้านอีกประมาณ 1 เดือน จึงไปทำงานได้ปกติประกอบกับบาดแผลที่โจทก์ร่วมได้รับมีที่ท้ายทอย ดั้งจมูกโลหิตไหลออกมาก แขนขวาท่อนล่างหัก ใบหน้าและคอช้ำบวม จึงฟังได้ว่าโจทก์ร่วมบาดเจ็บสาหัส จำเลยย่อมมีความผิดฐานทำร้ายร่างกายโจทก์ร่วมบาดเจ็บสาหัส...ฎีกาของโจทก์ฟังขึ้น พิพากษาแก้เป็นว่า ให้บังคับคดีไปตามคำพิพากษาศาลชั้นต้น.",
  "related_sections": {
    "ประมวลกฎหมายอาญา": [
      "ม. 78",
      "ม. 83",
      "ม. 295",
      "ม. 297",
      "ม. 340"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "นาย สมหมาย แซ่เตียว",
    "จำเลย": "นาย ชาญณรงค์ หรือ ตุ้ย สิงหเสนี"
  },
  "judges": [
    "สุชาติ จิวะชาติ",
    "เสรี แสงศิลป์",
    "อำนวย เปล่งวิทยา"
  ],
  "lower_and_appeal_courts": []
}