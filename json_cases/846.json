{
  "decision_id": "2760/2529",
  "title": "คำพิพากษาศาลฎีกาที่ 2760/2529",
  "summary": "โจทก์รับสมอ้างเป็นผู้ทรงเช็คผู้ถือและนำเช็คมาฟ้องเรียกเงินจากจำเลยโจทก์จึงไม่ใช่ผู้ทรงเช็คโดยสุจริตโจทก์ย่อมไม่มีมูลหนี้ที่จะเรียกร้องให้จำเลยชำระเงินตามเช็คนั้นแก่ตนได้. ___________________________ โจทก์ฟ้องว่า โจทก์เป็นผู้ทรงเช็คผู้ถือซึ่งจำเลยเป็นผู้สั่งจ่าย เมื่อเช็คถึงกำหนดชำระเงิน โจทก์นำเช็คไปเรียกเก็บเงินธนาคารตามเช็คปฏิเสธการจ่ายเงิน ขอให้บังคับจำเลยชำระเงินตามเช็คพร้อมดอกเบี้ย จำเลยให้การว่า จำเลยออกเช็คพิพาทเป็นประกันหนี้กองกลางระหว่างพี่น้องของนายดำริซึ่งเป็นอดีตสามีของจำเลย และมีคดีพิพาทกับจำเลยในศาล นายดำริแพ้คดี นายศุภชัยทนายความของนายดำริสมคบกันฉ้อฉลให้โจทก์รับสมอ้างเป็นผู้ทรงเช็คและเป็นผู้ฟ้องจำเลย โจทก์จึงไม่ใช่ผู้ทรงโดยชอบ ไม่มีอำนาจฟ้อง จำเลยไม่ได้ลงวันที่สั่งจ่ายในเช็ค วันที่สั่งจ่ายตามที่ปรากฏในเช็คไม่ใช่วันที่สั่งจ่ายถูกต้องแท้จริง วันที่สั่งจ่ายในเช็คถูกลงโดยผู้ทรงที่ไม่ชอบด้วยกฎหมายไม่สุจริต เป็นการลงวันที่สั่งจ่ายภายหลังจากเช็คขาดอายุความแล้ว ไม่ผูกพันจำเลย คดีขาดอายุความขอให้ยกฟ้อง ศาลชั้นต้นพิพากษาให้จำเลยชำระเงินตามฟ้อง จำเลยอุทธรณ์ จำเลยฎีกา ศาลฎีกาฟังข้อเท็จจริงว่า จำเลยเป็นผู้ลงลายมือชื่อสั่งจ่ายในเช็คพิพาทเชื่อไม่ได้ว่าโจทก์ได้นำเงินสดจำนวน 90,000 บาท ไปแลกเช็คพิพาทจากนายดำรัสรูปเรื่องน่าจะเป็นว่านายศุภชัยเอาเช็คพิพาทมาให้โจทก์รับสมอ้างว่าเป็นผู้ทรงฟ้องเรียกเงินจากจำเลย โจทก์จึงไม่ใช่ผู้ทรงเช็คพิพาทโดยสุจริต โจทก์ย่อมไม่มีมูลหนี้ที่จะเรียกร้องให้จำเลยชำระเงินตามเช็คพิพาทแก่ตนได้แต่อย่างใด พิพากษากลับ ให้ยกฟ้องโจทก์",
  "related_sections": {
    "ประมวลกฎหมายแพ่งและพาณิชย์": [
      "ม. 194",
      "ม. 900",
      "ม. 904",
      "ม. 916",
      "ม. 989"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "นาย สิทธิศักดิ์ วสุนทพิชัยกุล",
    "จำเลย": "นาง เพชรรัตน์ โรจนเสถียร หรือ เลิศนุวัฒน์"
  },
  "judges": [
    "สหัส สิงหวิริยะ",
    "เสวก จันทร์ผ่อง",
    "สาระ เสาวมล"
  ],
  "lower_and_appeal_courts": []
}