{
  "decision_id": "984/2529",
  "title": "คำพิพากษาศาลฎีกาที่ 984/2529",
  "summary": "ผู้ต้องหาถูกจับกุมเวลา23.50นาฬิกาของวันที่12กันยายน2527และถูกนำตัวมาถึงสถานีตำรวจหลังเวลา00.00นาฬิกาของวันที่13กันยายน2527ประมวลกฎหมายวิธีพิจารณาความอาญามาตรา87ให้เริ่มนับเวลาควบคุมตั้งแต่เวลาที่ผู้ถูกจับมาถึงที่ทำการของพนักงานฝ่ายปกครองหรือตำรวจดังนั้นการที่พนักงานสอบสวนนำตัวผู้ต้องหามาฝากขังต่อศาลในวันที่19กันยายน2527จึงยังไม่เกินเจ็ดวัน. ___________________________ กรณีสืบเนื่องมาจากผู้ร้องยื่นคำร้องต่อศาลชั้นต้นว่าผู้คัดค้านได้ถูกเจ้าพนักงานตำรวจประจำกองกำกับการสืบสวนนครบาลใต้จับในข้อหาชิงทรัพย์ตามประมวลกฎหมายอาญามาตรา339วรรคสามเมื่อวันที่13กันยายน2527เวลา1.40นาฬิกาและผู้คัดค้านได้ถูกควบคุมครบ7วันในวันที่19กันยายน2527ขอให้หมายขังผู้คัดค้านมีกำหนด12วันนับแต่วันที่19กันยายน2527ถึงวันที่30กันยายน2527เพราะมีความจำเป็นต้องควบคุมผู้คัดค้านไว้เพื่อให้การสอบสวนเสร็จสิ้น ศาลชั้นต้นสอบผู้คัดค้านผู้คัดค้านแถลงว่าถูกจับตั้งแต่วันที่12กันยายน2527เวลา22นาฬิกาผู้คัดค้านถูกพนักงานสอบสวนควบคุมเกิน7วันแล้ว ศาลชั้นต้นไต่สวนแล้วมีคำสั่งอนุญาตให้ขังผู้คัดค้านไว้ตามขอ ผู้คัดค้านอุทธรณ์ ศาลอุทธรณ์พิพากษายืน ผู้คัดค้านฎีกา ศาลฎีกาวินิจฉัยข้อเท็จจริงเชื่อว่าผู้คัดค้านถูกเจ้าพนักงานตำรวจจับกุมในข้อหาชิงทรัพย์ในคืนวันที่12กันยายน2527เวลา23.50นาฬิกาและนำตัวผู้คัดค้านมาส่งมอบต่อพนักงานสอบสวนสถานีตำรวจนครบาลบางรักที่สถานีตำรวจนครบาลบางรักหลังเวลา00.00นาฬิกาของวันที่13กันยายน2527และวินิจฉัยข้อกฎหมายว่าตามประมวลกฎหมายวิธีพิจารณาความอาญามาตรา87กฎหมายบัญญัติให้เริ่มนับเวลาควบคุมผู้ถูกจับตั้งแต่เวลาที่ผู้ถูกจับมาถึงที่ทำการของพนักงานฝ่ายปกครองหรือตำรวจกฎหมายดังกล่าวหาได้ให้เริ่มนับเวลาควบคุมผู้ถูกจับตั้งแต่เวลาที่จับกุมผู้ถูกจับได้ดังที่ผู้คัดค้านฎีกาไม่ดังนั้นระยะเวลาที่ผู้ร้องควบคุมผู้คัดค้านจึงเริ่มแต่เวลาที่ผู้คัดค้านถูกนำตัวมาสถานีตำรวจคือวันที่13กันยายน2527นับถึงวันที่ผู้ร้องยื่นคำร้องขอให้ขังผู้คัดค้านต่อศาล(วันที่19กันยายน2527)จึงยังไม่เกินเจ็ดวันตามบทกฎหมายดังกล่าวพิพากษายืน",
  "related_sections": {
    "ประมวลกฎหมายอาญา": [
      "ม. 339"
    ],
    "ประมวลกฎหมายวิธีพิจารณาความอาญา": [
      "ม. 87"
    ]
  },
  "source": "สำนักงาน ส่งเสริมงานตุลาการ",
  "litigants": {
    "ผู้ร้อง": "พนักงานสอบสวน ประจำสถานีตำรวจนครบาลบางรัก",
    "ผู้คัดค้าน": "นาย วิชัย กายี"
  },
  "judges": [
    "วิฑูรย์ ตั้งตรงจิตต์",
    "โสภณ รัตนากร",
    "ไพรัช วงศ์วัฒนะ"
  ],
  "lower_and_appeal_courts": []
}