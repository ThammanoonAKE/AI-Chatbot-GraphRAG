{
  "decision_id": "37/2529",
  "title": "คำพิพากษาศาลฎีกาที่ 37/2529",
  "summary": "การใช้สิทธิซึ่งมีแต่จะให้เกิดเสียหายแก่บุคคลอื่นนั้นเป็นการอันมิชอบด้วยกฎหมาย โจทก์จำเลยมีตึกแถวอยู่ติดกันและมีท่อระบายน้ำโสโครกฝังอยู่ด้านหลังของตึกแถวเป็นแนวเดียวกัน1ท่อเพื่อระบายน้ำร่วมกันไปสู่ท่อระบายน้ำสาธารณะโจทก์จำเลยมีเรื่องพิพาทกันมาก่อนแล้วจำเลยนำแผ่นเหล็กเจาะรูเล็กๆปิดกั้นทางระบายน้ำที่จะระบายมาจากบ้านโจทก์จนเป็นเหตุให้เกิดน้ำท่วมขังบ้านโจทก์เป็นการกระทำที่จงใจจะให้เกิดความเสียหายแก่โจทก์ถึงแม้จะกระทำในที่ดินของตนเองก็เป็นการใช้สิทธิซึ่งมีแต่จะให้เกิดเสียหายแก่บุคคลอื่นอันเป็นการกระทำโดยละเมิดตามประมวลกฎหมายแพ่งและพาณิชย์มาตรา421 โจทก์ร้องขอให้ใช้วิธีการชั่วคราวก่อนพิพากษาในกรณีฉุกเฉินให้จำเลยรื้อถอนแผ่นเหล็กดังกล่าวออกเมื่อศาลอนุญาตแล้วโจทก์ก็เอาแผ่นเหล็กที่จำเลยนำไปปิดกั้นออกการกระทำของโจทก์ดังกล่าวได้รับความคุ้มครองตามคำสั่งศาลอันชอบด้วยกฎหมายถือไม่ได้ว่าเป็นการกระทำโดยละเมิด ___________________________ โจทก์ ฟ้อง ว่า จำเลย นำ แผ่นเหล็ก เจาะ รู เล็ก ๆ ปิดกั้น ท่อระบายน้ำโสโครก ใน บ้าน จำเลย เพื่อ ไม่ ให้ น้ำ ใน บ้าน โจทก์ ระบาย ออก สู่ท่อน้ำ สาธารณะ เป็น เหตุ ให้ น้ำท่วม ตึกแถว ห้อง ชั้นล่าง ของโจทก์ ทรัพย์สิน ของ โจทก์ เสียหาย ขอ ให้ จำเลย และ บริวาร รื้อแผ่นเหล็ก ที่ ปิดกั้น ออก ไป และ ให้ จำเลย ชดใช้ ค่าเสียหาย จำเลย ให้การ และ ฟ้องแย้ง ว่า โจทก์ กับ พวก ทิ้งขยะ และ สิ่ง โสโครกลง ใน ทางระบายน้ำ เป็น เหตุ ให้ ทาง ระบายน้ำ อุดตัน แล้ว โจทก์ฟ้อง จำเลย ขอ ใช้ วิธีการ ชั่วคราว ก่อน พิพากษา ใน กรณี ฉุกเฉินโดย โจทก์ เบิกความ เท็จ เป็น เหตุ ให้ ศาล เข้าใจ ผิด สั่ง ให้จำเลย รื้อ แผ่นเหล็ก ที่ ปิดกั้น ท่อระบายน้ำ ออก และ โจทก์ ให้คนงาน รื้อถอน ซี่เหล็ก อีก แผ่นหนึ่ง ซึ่ง อยู่ ใน ที่ดิน ของ จำเลยออก เป็น เหตุ ให้ น้ำ โสโครก ท่วม ห้องครัว และ ห้องน้ำ ของ จำเลยทรัพย์สิน เสียหาย ขอให้ ยกฟ้อง โจทก์ ให้ โจทก์ ใช้ ค่าเสียหาย ให้แก่ จำเลย โจทก์ ให้การ แก้ ฟ้องแย้ง ว่า โจทก์ มิได้ กลั่นแกล้ง เอา ขยะ ใส่ทางระบายน้ำ การ รื้อถอน สิ่ง ปิดกั้น โจทก์ ทำ โดย สุจริต ตาม คำสั่งศาล โจทก์ ไม่ ต้อง รับผิด ศาลชั้นต้น พิพากษา ให้ จำเลย และ บริวาร รื้อ แผ่นเหล็ก ที่ ปิดกั้นออก ห้าม ปิดกั้น อีก ต่อไป ให้ จำเลย ใช้ ค่าเสียหาย ให้ แก่ โจทก์ให้ ยก ฟ้องแย้ง จำเลย จำเลย อุทธรณ์ ศาลอุทธรณ์ พิพากษายืน จำเลย ฎีกา ศาลฎีกา วินิจฉัย ว่า โจทก์ จำเลย และ ผู้ ที่ อยู่ ใน ตึกแถว เลขที่28 ใช้ ท่อระบายน้ำ ด้านหลัง ตึกแถว ท่อ เดียวกัน เพื่อ ไหล ลง ไป สู่ท่อระบายน้ำ สาธารณะ โดย น้ำโสโครก หรือ น้ำท้ิง จะ ไหล จาก ห้องโจทก์ ผ่าน ไป ห้อง เลขที่ 28 และ ห้อง จำเลย ตาม ลำดับ ต่อมา จำเลยเอา แผ่นเหล็ก เจาะรู เล็ก ๆ มา ปิดกั้น ท่อระบายน้ำ นี้ ไว้ ที่แนวเขต ติดต่อ ระหว่าง ตึกแถว ห้อง จำเลย และ ตึกแถว เลขที่ 28เป็น เหตุ ให้ น้ำท่วม ตึกแถว ห้อง ชั้นล่าง ของ โจทก์ ทรัพย์สินเสียหาย ปัญหา ที่ จะ วินิจฉัย ตาม ฎีกา ของ จำเลย มี ว่า การ กระทำของ จำเลย ดังกล่าว เป็น ละเมิด ต่อ โจทก์ จริง หรือไม่ และ โจทก์เสียหาย เพียงใด ตาม ประเด็น ข้อ นี้ โจทก์ มี พยาน วัตถุ คือภายถ่าย หมาย จ.4 และ หมาย ล.1 เป็น ภาพ แผ่นเหล็ก เจาะรู ที่ จำเลยใส่ ลง ไป ปิดกั้น ระหว่าง ห้อง เลขที่ 28 กับ ห้อง เลขที่ 26 ของจำเลย พยาน บุคคล ฝ่าย โจทก์ มี โจทก์ ที่ 2 และ นาง นันทนากิตติวัฒนะกุล น้อง ของ โจทก์ ที่ 2 เบิกความ ว่า จำเลย เป็น ฝ่ายทำ ให้ ทางระบายน้ำ อุดตัน และ ได้ ร้องเรียน ไป ยัง เขต ปทุมวันจน เจ้าหน้าที่ตำรวจ ได้ ดำเนินคดี อาญา แก่ จำเลย ทำให้ น่าเชื่อ ว่าจำเลย เป็น ผู้ ทำละเมิด กล่าวคือ จำเลย ปิดกั้น ทำ ให้ น้ำ ไม่ สามารถระบาย ได้ และ ท่วม ขัง ทำ ให้ ทรัพย์สิน โจทก์ เสียหาย ข้ออ้าง ของจำเลย ว่า ผู้ ครอบครอง ห้อง เลขที่ 28 เป็น ผู้ ไม่ ตัก ขยะ ออกรับฟัง ไม่ ได้ เพราะ ถ้า ผู้ ครอบครอง ห้อง เลขที่ 28 ทำ เช่นนี้ตนเอง ก็ จะ เดือดร้อน โดย ที่ ห้อง เลขที่ 26 ของ จำเลย จะ ไม่กระทบ กระเทือน เลย ข้อต่อสู้ ของ จำเลย ที่ อ้าง ว่า การ ปิดกั้นกระทำ ใน ที่ดิน ของ ตน จึง ไม่ เป็น การ ละเมิด นั้น เห็น ว่า ตามทาง พิจารณา ได้ ความ ว่า โจทก์ จำเลย มี เรื่อง พิพาท กัน มา ก่อนแล้ว จำเลย นำ แผ่นเหล็ก เจาะรู เล็ก ๆ มา ปิดกั้น ทาง ระบายน้ำ ที่จะ ระบาย มา จาก บ้าน โจทก์ จน เป็น เหตุ ให้ เกิด น้ำท่วม ขัง บ้านโจทก์ เป็น การ กระทำ ที่ จงใจ จะ ให้ เกิด ความ เสียหาย แก่ โจทก์ถึงแม้ จะ กระทำ ใน ที่ดิน ของ ตน เอง ก็ เป็น การ ทำ โดย ละเมิด ตามบทบัญญัติ แห่ง ประมวลกฎหมายแพ่งและพาณิชย์ มาตรา 421 ที่ ว่า'การ ใช้ สิทธิ ซึ่ง มี แต่ จะ ให้ เกิด เสียหาย แก่ บุคคล อื่น นั้นท่าน ว่า เป็น การ อัน มิชอบ ด้วย กฎหมาย' จำเลย จึง ต้อง รับผิด ต่อโจทก์ สำหรับ จำนวน ค่าเสียหาย จำเลย มิได้ สืบ หักล้าง ให้ ฟัง ได้เป็น อย่างอื่น จึง ไม่ มี เหตุ เปลี่ยนแปลง ดุลพินิจ ของ ศาลอุทธรณ์ส่วน ที่ จำเลย ฎีกา ขอ ให้ บังคับ คดี ตาม ฟ้องแย้ง ของ จำเลย นั้นเห็น ว่า การ ที่ โจทก์ เอา แผ่นเหล็ก เจาะรู ที่ จำเลย นำ ไป ปิดกั้นออก ก็ โดย ได้ รับ ความ คุ้มครอง ตาม คำสั่ง ศาล อัน ชอบ ด้วย กฎหมายถือ ไม่ ได้ ว่า โจทก์ ทำ ละเมิด จึง ไม่ ต้อง รับ ผิด ต่อ จำเลยศาลอุทธรณ์ พิพากษา ชอบ แล้ว ฎีกา จำเลย ฟัง ไม่ ขึ้น พิพากษายืน",
  "related_sections": {
    "ประมวลกฎหมายแพ่งและพาณิชย์": [
      "ม. 5",
      "ม. 421",
      "ม. 449"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "ห้างหุ้นส่วนจำกัด เบญจมิตรโคโลนี่ กับพวก",
    "จำเลย": "นาง คุณ เอื้อนิกรชน"
  },
  "judges": [
    "ชวลิต นราลัย",
    "เสนอ ศรนิยม",
    "พจน์ บุญเลี้ยง"
  ],
  "lower_and_appeal_courts": []
}