{
  "decision_id": "1964/2529",
  "title": "คำพิพากษาศาลฎีกาที่ 1964/2529",
  "summary": "ป.วิ.พ. มาตรา 47, 60, 90, 177 พ.ร.บ.จัดตั้งศาลแรงงานและวิธีพิจารณาคดีแรงงาน พ.ศ.2522 มาตรา 45 หนังสือมอบอำนาจของจำเลยที่มอบอำนาจให้ช.ต่อสู้คดีไม่ได้ประทับตราสำคัญของจำเลยแต่การที่ช.ได้ยื่นคำให้การต่อสู้คดีไว้แล้วจำเลยได้แต่งตั้งทนายความให้ดำเนินคดีต่อมาโดยนำสืบพยานไปตามคำให้การนั้นถือได้ว่าจำเลยได้ให้สัตยาบันยอมรับคำให้การดังกล่าวแล้วจำเลยจึงมีสิทธิที่จะนำสืบพยานไปตามคำให้การนั้นได้โดยชอบ. จำเลยนำสืบเอกสารหมายล.1ถึงล.15โดยมิได้ส่งสำเนาให้แก่โจทก์แต่ศาลแรงงานมีคำสั่งว่าเป็นเอกสารที่เกี่ยวกับคดีและจำเลยได้ยื่นบัญชีระบุอ้างเป็นพยานแล้วเพื่อประโยชน์แห่งความยุติธรรมถือว่าเป็นพยานที่ศาลเรียกมาดังนี้เมื่อศาลแรงงานได้ใช้อำนาจตามมาตรา45แห่งพระราชบัญญัติจัดตั้งศาลแรงงานและวิธีพิจารณาคดีแรงงานพ.ศ.2522แล้วเอกสารดังกล่าวย่อมรับฟังได้. ___________________________ โจทก์ทั้งสี่ฟ้องว่าโจทก์เป็นลูกจ้างประจำของจำเลยจำเลยเลิกจ้างโจทก์โดยไม่มีความผิดขอให้จำเลยจ่ายค่าชดเชยสินจ้างแทนการบอกกล่าวล่วงหน้าพร้อมดอกเบี้ยแก่โจทก์ทั้งสี่ จำเลยให้การว่าจำเลยเลิกจ้างโจทก์เพราะจำเลยสั่งให้โจทก์ทั้งสี่ไปปฏิบัติงานต่างจังหวัดแต่โจทก์ทั้งสี่ปฏิเสธและไม่ยอมปฏิบัติงานเป็นการขัดคำสั่งและละทิ้งหน้าที่เป็นเวลาสามวันทำงานติดต่อกันโดยไม่มีเหตุอันสมควรจำเลยมีสิทธิเลิกจ้างโจทก์ทั้งสี่โดยไม่ต้องจ่ายเงินตามฟ้อง ศาลแรงงานกลางพิพากษายกฟ้อง โจทก์ทั้งสี่อุทธรณ์ต่อศาลฎีกา ศาลฎีกาแผนกคดีแรงงานวินิจฉัยว่าแม้หนังสือมอบอำนาจของจำเลยที่มอบอำนาจให้นายชูชัยต่อสู้คดีจะไม่ได้ประทับตราสำคัญของจำเลยก็ตามแต่การที่นายชูชัยได้ยื่นคำให้การต่อสู้คดีไว้แล้วจำเลยได้แต่งตั้งทนายความให้ดำเนินคดีต่อมาโดยนำสืบพยานไปตามคำให้การที่นายชูชายต่อสู้คดีไว้ย่อมถือได้ว่าจำเลยให้สัตยาบันยอมรับคำให้การดังกล่าวแล้วจำเลยจึงมีสิทธิที่จะนำสืบพยานไปตามคำให้การนั้นได้โดยชอบ ศาลแรงงานกลางได้มีคำสั่งเกี่ยวกับเอกสารหมายล.1ถึงล.15ซึ่งจำเลยไม่ได้ส่งสำเนาให้แก่โจทก์(ตามรายงานกระบวนพิจารณาลงวันที่26ธันวาคม2528)ความว่าเป็นเอกสารที่เกี่ยวกับคดีและจำเลยได้ยื่นบัญชีระบุอ้างเป็นพยานแล้วเพื่อประโยชน์แห่งความยุติธรรมถือว่าเป็นพยานที่ศาลเรียกมาแล้วรับฟัองเอกสารดังกล่าวศาลฎีกาเห็นว่าเมื่อศาลแรงงานกลางได้ใช้อำนาจตามมาตรา45แห่งพระราชบัญญัติจัดตั้งศาลแรงงานและวิธีพิจารณาคดีแรงงานพ.ศ.2522แล้วเอกสารดังกล่าวย่อมรับฟังได้โดยชอบ พิพากษายืน.",
  "related_sections": {
    "ประมวลกฎหมายแพ่งและพาณิชย์": [
      "ม. 75",
      "ม. 823",
      "ม. 1167"
    ],
    "ระเบียบ": [
      "ทั่วไป"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "นาย ประเทือง แก้วกล่ำ กับพวก",
    "จำเลย": "บริษัท ชิโน - ไทย คอนสตรัคชั่นเซอร์วิส จำกัด"
  },
  "judges": [
    "สุรัตน์ ศรีอนุพันธุ์",
    "สมบูรณ์ บุญภินนท์",
    "จำนง นิยมวิภาต"
  ],
  "lower_and_appeal_courts": [
    "ศาลแรงงานกลางได้มีคำสั่งเกี่ยวกับเอกสารหมายล.1ถึงล.15ซึ่งจำเลยไม่ได้ส่งสำเนาให้แก่โจทก์(ตามรายงานกระบวนพิจารณาลงวันที่26ธันวาคม2528)ความว่าเป็นเอกสารที่เกี่ยวกับคดีและจำเลยได้ยื่นบัญชีระบุอ้างเป็นพยานแล้วเพื่อประโยชน์แห่งความยุติธรรมถือว่าเป็นพยานที่ศาลเรียกมาแล้วรับฟัองเอกสารดังกล่าวศาลฎีกาเห็นว่าเมื่อศาลแรงงานกลางได้ใช้อำนาจตามมาตรา45แห่งพระราชบัญญัติจัดตั้งศาลแรงงานและวิธีพิจารณาคดีแรงงานพ.ศ.2522แล้วเอกสารดังกล่าวย่อมรับฟังได้โดยชอบ",
    "พิพากษายืน.",
    "(สุรัตน์ ศรีอนุพันธุ์-สมบูรณ์ บุญภินนท์-จำนง นิยมวิภาต)",
    "แหล่งที่มา"
  ]
}