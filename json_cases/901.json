{
  "decision_id": "2962/2529",
  "title": "คำพิพากษาศาลฎีกาที่ 2962/2529",
  "summary": "ป.วิ.พ. มาตรา 296 เจ้าพนักงานบังคับคดียึดทรัพย์ของจำเลยออกขายทอดตลาดมีผู้ให้ราคาสูงสุดเจ้าพนักงานบังคับคดีเสนอต่อศาลศาลอนุญาตให้ขายได้จำเลยยื่นคำร้องขอให้ศาลสั่งขายทอดตลาดใหม่อ้างว่าโจทก์กับพวกรู้กันประมูลซื้อทรัพย์โดยไม่สุจริตและเจ้าพนักงานบังคับคดีทำการขายทอดตลาดทรัพย์ไปในราคาที่ต่ำกว่าราคาปกติซึ่งเป็นการอ้างว่าเจ้าพนักงานบังคับคดีดำเนินการบังคับคดีฝ่าฝืนต่อบทบัญญัติแห่งกฎหมายแล้วจำเลยซึ่งเป็นลูกหนี้ตามคำพิพากษามีสิทธิยื่นคำขอโดยทำเป็นคำร้องต่อศาลไม่ช้ากว่าแปดวันนับแต่ทราบการฝ่าฝืนนั้นขอให้ยกเลิกการขายทอดตลาดทรัพย์ได้ตามประมวลกฎหมายวิธีพิจารณาความแพ่งมาตรา296วรรคสอง จำเลยทราบการขายทอดตลาดอันฝ่าฝืนนั้นเมื่อวันที่21มกราคม2527จำเลยจึงมีสิทธิยื่นคำร้องขอให้ยกเลิกการขายทอดตลาดทรัพย์ได้เป็นวันสุดท้ายในวันที่29มกราคม2527แต่วันที่29มกราคม2527เป็นวันอาทิตย์หยุดราชการจึงต้องนับวันที่เริ่มทำงานใหม่เข้าด้วยตามประมวลกฎหมายแพ่งและพาณิชย์มาตรา161ดังนั้นวันสุดท้ายที่จำเลยมีสิทธิยื่นคำร้องขอได้คือวันจันทร์ที่30มกราคม2527. ___________________________ กรณีสืบเนื่องมาจากศาลชั้นต้นพิพากษาให้จำเลยชำระเงินพร้อมดอกเบี้ยให้แก่โจทก์ จำเลยไม่ปฏิบัติตาม ศาลชั้นต้นจึงบังคับคดีโดยยึดทรัพย์ของจำเลยออกขายทอดตลาดในวันที่ 20 มกราคม 2527 ต่อมาวันที่ 30 มกราคม 2527จำเลยยื่นคำร้องขอให้ศาลยกเลิกการขายทอดตลาดทรัพย์ดังกล่าว อ้างว่าขายได้ราคาต่ำกว่าราคาจริงหลายเท่า โดยผู้เข้าสู้ราคาตกลงกันไว้ก่อนแล้วว่าจะให้นายสมชาย รุ่งกิจเจริญการ เป็นผู้สู้ราคาสูงสุดอันเป็นการใช้สิทธิไม่สุจริตโดยจำเลยทราบการขายนี้เมื่อวันที่ 21 มกราคม 2527 ศาลชั้นต้นสั่งยกคำร้อง จำเลยอุทธรณ์ ศาลอุทธรณ์พิจารณาแล้ว ฟังว่าจำเลยยื่นคำร้องเกิน 8 วัน นับแต่วันทราบการขายทอดตลาดอันฝ่าฝืนกฎหมายของเจ้าพนักงานบังคับคดี จำเลยไม่มีสิทธิคัดค้านการขายทอดตลาดดังกล่าว พิพากษายืน จำเลยฎีกา ศาลฎีกาวินิจฉัยว่า การที่จำเลยยื่นคำร้องขอให้ศาลสั่งยกเลิกการขายทอดตลาดทรัพย์ของจำเลยเมื่อวันที่ 20 มกราคม 2527 โดยอ้างเหตุว่าโจทก์กับพวกรู้กันประมูลซื้อทรัพย์โดยไม่สุจริต และเจ้าพนักงานบังคับคดีทำการขายทอดตลาดทรัพย์ไปในราคาที่ต่ำกว่าราคาปกติ เป็นการอ้างว่าเจ้าพนักงานบังคับคดีดำเนินการบังคับคดีฝ่าฝืนต่อบทบัญญัติแห่งกฎหมายแล้ว จำเลยซึ่งเป็นลูกหนี้ตามคำพิพากษา จึงมีสิทธิยื่นคำขอโดยทำเป็นคำร้องต่อศาลไม่ช้ากว่าแปดวันนับแต่ทราบการฝ่าฝืนนั้นขอให้ยกเลิกการขายทอดตลาดทรัพย์ได้ตามประมวลกฎหมายวิธีพิจารณาความแพ่งมาตรา 296 วรรค 2 เมื่อจำเลยอ้างว่าทราบการขายทอดตลาดอันฝ่าฝืนนั้นเมื่อวันที่ 21มกราคม 2527 จำเลยจึงมีสิทธิยื่นคำร้องขอให้ยกเลิกการขายทอดตลาดทรัพย์ได้เป็นวันสุดท้ายในวันที่ 29 มกราคม 2527 แต่ปรากฏตามปฏิทินหลวง พุทธศักราช 2527ว่าวันดังกล่าวเป็นวันอาทิตย์หยุดราชการ จึงต้องนับวันที่เริ่มทำงานใหม่เข้าด้วยตามประมวลกฎหมายแพ่งและพาณิชย์ มาตรา 161 ดังนั้นวันสุดท้ายที่จำเลยมีสิทธิยื่นคำร้องขอดังกล่าวได้คือวันจันทร์ที่ 30 มกราคม 2527 ซึ่งเปิดทำการตามปกติเมื่อปรากฏว่าจำเลยยื่นคำขอในวันดังกล่าว จึงเป็นการยื่นที่ไม่ช้ากว่าแปดวันนับแต่ทราบการฝ่าฝืน พิพากษากลับ ให้รับคำร้องของจำเลยไว้ดำเนินการต่อไป",
  "related_sections": {
    "ประมวลกฎหมายแพ่งและพาณิชย์": [
      "ม. 161"
    ],
    "ประมวลกฎหมายวิธีพิจารณาความแพ่ง": [
      "ม. 296"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "นาย ดิเรก พงษ์ประดิษฐ์",
    "จำเลย": "นาง กิมไล้ ติยะสัญ"
  },
  "judges": [
    "ปชา วรธรรมพินิจ",
    "จุนท์ จันทรวงศ์",
    "ถวิล ทองสว่างรัตน์"
  ],
  "lower_and_appeal_courts": []
}