{
  "decision_id": "313/2529",
  "title": "คำพิพากษาศาลฎีกาที่ 313/2529",
  "summary": "ความผิดฐานทำร้ายร่างกายผู้อื่นจนเป็นเหตุให้ได้รับอันตรายสาหัสตามประมวลกฎหมายอาญามาตรา297เป็นเหตุที่ทำให้ผู้กระทำความผิดฐานทำร้ายร่างกายตามมาตรา295ต้องรับโทษหนักขึ้นเพราะผลที่เกิดจากการกระทำโดยที่ผู้กระทำไม่จำต้องมีเจตนาต่อผลที่ทำให้ต้องรับโทษหนักขึ้นตัวการที่ร่วมทำร้ายผู้อื่นแม้จะไม่มีเจตนาให้ผู้นั้นได้รับอันตรายสาหัสหรือมิได้เป็นผู้ลงมือกระทำให้เกิดผลขึ้นก็ต้องรับผิดในผลนั้นด้วยในระหว่างที่จำเลยทั้งสามรุมชกต่อยผู้เสียหายจำเลยที่1ใช้มีดคัดเตอร์กรีดใบหน้าผู้เสียหายเป็นแผลเสียโฉมติดตัวจำเลยที่2และที่3ต้องมีความผิดฐานเป็นตัวการร่วมทำร้ายจนเป็นเหตุให้ผู้เสียหายได้รับอันตรายสาหัสตามประมวลกฎหมายอาญามาตรา297(4)ด้วยแต่ศาลลงโทษน้อยกว่าจำเลยที่1ผู้เป็นต้นเหตุ.",
  "related_sections": {
    "ประมวลกฎหมายอาญา": [
      "ม. 83",
      "ม. 297(4)",
      "ม. 297"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ กรมอัยการ",
    "จำเลย": "นาย เมษประสาท ทิพย์ประเสริฐ กับพวก"
  },
  "judges": [
    "มีด คัตเตอร์",
    "สมศักดิ์ เกิดลาภผล",
    "อำนวย อินทุภูติ",
    "ดำริ ศุภพิโรจน์"
  ],
  "lower_and_appeal_courts": [
    "ความผิดฐานทำร้ายร่างกายผู้อื่นจนเป็นเหตุให้ได้รับอันตรายสาหัสตามมาตรา 297 ผู้กระทำต้องรับโทษหนักขึ้นเนื่องจากผลของการกระทำหากเป็นผลที่ตามธรรมดาย่อมเกิดขึ้นได้ตามมาตรา 63 ผู้กระทำไม่จำต้องประสงค์ต่อผลหรือย่อมเล็งเห็นผลถึงอันตรายสาหัสนั้น",
    "สำหรับตัวการร่วมกันจะต้องรับโทษหนักขึ้นด้วยหรือไม่ประมวลกฎหมายอาญาไม่ได้บัญญัติหลักเกณฑ์ไว้อย่างกรณีผู้ใช้ผู้โฆษณาหรือประกาศ หรือผู้สนับสนุน ตามมาตรา 87 วรรคสอง ศาลฎีกาจึงอาศัยหลักกฎหมายอาญาภาคทั่วไปชี้ชัดลงไปว่านี้เป็นเรื่องเจตนาครอบคลุมองค์ประกอบเพียงใด แม้ตัวการร่วมกระทำผิดต้องมีเจตนาร่วมกับผู้กระทำ แต่กรณีองค์ประกอบที่ทำให้ผู้กระทำต้องรับผิดโทษหนักขึ้นเนื่องจากผลของการกระทำ กฎหมายไม่ต้องการเจตนาของผู้กระทำย่อมไม่ต้องการเจตนาของตัวการร่วมกระทำความผิดเช่นเดียวกัน",
    "อย่างไรก็ดี มาตรา 87 วรรคสอง มีข้อจำกัดขอบเขตความรับผิดของผู้ใช้ ผู้โฆษณาหรือประกาศ หรือผู้สนับสนุน ว่า ถ้าโดยลักษณะของความผิด ผู้กระทำจะต้องรับผิดที่มีกำหนดโทษสูงขึ้นเฉพาะเมื่อผู้กระทำต้องรู้หรืออาจเล็งเห็นได้ว่าจะเกิดผลเช่นนั้น ผู้ใช้ผู้โฆษณาหรือประกาศหรือผู้สนับสนุน จะต้องรับผิดที่มีกำหนดโทษสูงขึ้นด้วย เฉพาะเมื่อตนได้รู้หรืออาจเล็งเห็นได้ว่าจะเกิดผลเช่นที่เกิดขึ้นนั้นเช่นเดียวกัน แต่คำพิพากษาศาลฎีกาโดยมติที่ประชุมใหญ่คดีนี้ไม่มีข้อเท็จจริงให้วินิจฉัยไปถึงข้อจำกัดขอบเขตความรับผิดของตัวการ จึงมีปัญหาต่อไปว่ากรณีตัวการร่วมกระทำต้องรับโทษหนักขึ้นเนื่องจากผลของการกระทำ มีข้อจำกัดขอบเขตความรับผิดอย่างเดียวกับกรณีผู้ใช้ ผู้โฆษณาหรือประกาศ หรือผู้สนับสนุนหรือไม่และประมวลกฎหมายอาญาเจาะจงมาตรา 87 วรรคสอง เพื่อให้ใช้เฉพาะผู้ใช้ผู้โฆษณาหรือประกาศ หรือผู้สนับสนุนเท่านั้น โดยไม่ประสงค์ให้ใช้กับตัวการร่วมกระทำหรือไม่.",
    "จิรนิติ หะวานนท์."
  ]
}