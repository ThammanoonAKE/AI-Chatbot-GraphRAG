{
  "decision_id": "589/2529",
  "title": "คำพิพากษาศาลฎีกาที่ 589/2529",
  "summary": "การที่จำเลยใช้อาวุธปืนแก๊ปซึ่งไม่ได้ใส่แก๊ปปืนไว้ยิงผู้เสียหายโดยเจตนาฆ่ากระสุนปืนจึงไม่อาจจะลั่นออกไปได้ดังนี้เป็นการกระทำที่ไม่สามารถจะบรรลุผลได้อย่างแน่แท้เพราะเหตุปัจจัยซึ่งใช้ในการกระทำผิดตามประมวลกฎหมายอาญามาตรา81. ___________________________ โจทก์ ฟ้อง ขอ ให้ ลงโทษ จำเลย ตาม ประมวลกฎหมายอาญา มาตรา 138, 140,288, 289, 80, 91 พระราชบัญญัติ อาวุธปืนฯลฯ มาตรา 7, 8 ทวิ, 72 และ72ทวิ จำเลย ให้การ ปฏิเสธ ศาลชั้นต้น พิพากษา ว่า จำเลย มี ความผิด ตาม ประมวลกฎหมายอาญา มาตรา288 และ 81 พระราชบัญญัติ อาวุธปืนฯลฯ มาตรา 7, 8 ทวิ 72 และ 72 ทวิจำคุก 7 ปี 6 เดือน, 6 เดือน และ 1 เดือน ตาม ลำดับ รวม จำคุก 8 ปี1 เดือน จำเลย อุทธรณ์ ศาลอุทธรณ์ พิพากษา ยืน จำเลย ฎีกา ศาลฎีกา วินิจฉัย ว่า จำเลย มี เจตนา ใช้ ปืน แก๊ป จ่อ ยิง ผู้เสียหาย2 ครั้ง แต่ ปืน ไม่ ได้ ใส่ แก๊ป กระสุน ปืน จึง ไม่ อาจ ลั่น ออก ไปได้ อย่าง แน่นอน เพราะ ปืน เป็น เหตุ ปัจจัย ซึ่ง ใช้ ใน การ กระทำความผิด ไม่ สามารถ จะ บรรลุ ผล ได้ อย่าง แน่แท้ ซึ่ง จะ ยิง อย่างไรผู้เสียหาย ก็ ไม่ ถึง แก่ ความตาย ได้ ที่ ศาล ล่าง ทั้ง สอง กำหนดลงโทษ จำคุก จำเลย ใน ข้อหา นี้ ถึง 7 ปี 6 เดือน เห็นว่า มาก เกิน ควรแก่ เหตุ เพียง แต่ ลงโทษ จำคุก จำเลย มี กำหนด 3 ปี ก็ เหมาะสม แก่การ กระทำ ผิด ของ จำเลย แล้ว พิพากษา แก้ เป็น ว่า ให้ ลงโทษ จำคุก จำเลย ใน ข้อหา พยายาม ฆ่ามี กำหนด 3 ปี รวมโทษ คง จำคุก จำเลย 3 ปี 7 เดือน นอกจาก ที่ แก้ ให้เป็น ไป ตาม คำพิพากษา ศาลอุทธรณ์.",
  "related_sections": {
    "ประมวลกฎหมายอาญา": [
      "ม. 80",
      "ม. 81",
      "ม. 91",
      "ม. 138",
      "ม. 140",
      "ม. 288",
      "ม. 289"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ จังหวัด อุบลราชธานี",
    "จำเลย": "นาย ทองสา ไกยกิจ"
  },
  "judges": [
    "สุชาติ จิวะชาติ",
    "เสรี แสงศิลป์",
    "อำนวย เปล่งวิทยา"
  ],
  "lower_and_appeal_courts": []
}