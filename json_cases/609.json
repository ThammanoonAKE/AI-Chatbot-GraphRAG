{
  "decision_id": "2057/2529",
  "title": "คำพิพากษาศาลฎีกาที่ 2057/2529",
  "summary": "2057/2529 ฎีกาตัดสินเกี่ยวกับปัญหาข้อกฎหมาย คำพิพากษาศาลฎีกาที่ 2057/2529 นาย ชุบ ชัยฤทธิไชย กับพวก โจทก์ นาย แก้ว ถนัดค้า จำเลย ป.วิ.พ. มาตรา 145 โจทก์ทั้งสองเคยฟ้องจำเลยขอให้โอนที่ดินพิพาทแก่โจทก์ตามสัญญาจะซื้อขายมาก่อนจำเลยให้การต่อสู้ทำนองเดียวกับในคดีนี้ว่าสัญญาจะซื้อขายเป็นโมฆะเพราะเป็นนิติกรรมอำพรางศาลในคดีก่อนพิพากษาถึงที่สุดว่าสัญญาจะซื้อขายเป็นสัญญาที่แท้จริงมิใช่นิติกรรมอำพรางใช้บังคับได้ตามกฎหมายแต่เนื่องจากโจทก์ยังมิได้ขอปฏิบัติการชำระหนี้จึงบังคับให้จำเลยโอนที่ดินพิพาทไม่ได้พิพากษายกฟ้องโดยไม่ตัดสิทธิฟ้องใหม่ภายในอายุความเช่นนี้คำพิพากษาดังกล่าวย่อมผูกพันคู่ความตามป.วิ.พ.มาตรา145จำเลยจะมาโต้เถียงในคดีนี้ว่าโจทก์ไม่มีอำนาจฟ้องเพราะสัญญาดังกล่าวใช้บังคับไม่ได้และจำเลยไม่ได้ผิดสัญญาอีกหาได้ไม่. ___________________________ โจทก์ฟ้องว่าได้ทำสัญญาจะซื้อที่ดินพิพาทจากจำเลยในราคา300,000 บาท จำเลยผิดสัญญา โจทก์ได้ (เคย) ฟ้องบังคับจำเลยให้โอนที่ดินพิพาทแก่โจทก์ ศาลพิพากษาคดีถึงที่สุดว่าเป็นสัญญาจะซื้อจะขาย แต่โดยที่โจทก์ยังมิได้ปฏิบัติการชำระหนี้แก่จำเลยจึงได้ยกฟ้อง แต่ไม่ตัดสิทธิโจทก์ที่จะฟ้องใหม่ภายในอายุความต่อมาโจทก์ได้ขอปฏิบัติการชำระหนี้และให้จำเลยไปจดทะเบียนโอนที่ดินพิพาทแก่โจทก์ จำเลยเพิกเฉย โจทก์จึงนำเงิน 300,000 บาทไปวางที่สำนักงานวางทรัพย์กับแจ้งให้จำเลยทราบแล้ว ขอให้บังคับจำเลยไปจดทะเบียนขายที่ดินพิพาทแก่โจทก์ หากการจดทะเบียนไม่อาจทำได้ก็ให้จำเลยใช้ค่าเสียหาย 600,000 บาท จำเลยให้การว่าสัญญาจะซื้อขายเป็นนิติกรรมอำพรางฟ้องบังคับไม่ได้ โจทก์เป็นฝ่ายผิดสัญญาเพราะไม่ได้แจ้งให้จำเลยไปจดทะเบียนภายในกำหนดและไม่ได้ชำระค่าที่ดิน ขอให้ยกฟ้อง ในวันชี้สองสถานคู่ความรับกันว่า โจทก์ทั้งสองเคยฟ้องจำเลยขอให้โอนที่ดินพิพาทแก่โจทก์ตามสัญญาจะซื้อจะขายฉบับเดียวกันนี้มาครั้งหนึ่งแล้ว จำเลยให้การต่อสู้ทำนองเดียวกับคดีนี้ว่าสัญญาจะซื้อขายเป็นโมฆะ เพราะเป็นนิติกรรมอำพราง ศาลพิพากษาถึงที่สุดตามคดีหมายเลขแดงที่ 772/2524 ของศาลจังหวัดนครราชสีมาว่า สัญญาจะซื้อจะขายเป็นสัญญาที่แท้จริงตามเจตนาของคู่กรณีใช้บังคับได้ตามกฎหมาย มิใช่นิติกรรมอำพรางแต่โจทก์ยังมิได้ขอปฏิบัติการชำระหนี้ จึงบังคับให้จำเลยโอนที่ดินพิพาทไม่ได้พิพากษายกฟ้องโดยไม่ตัดสิทธิฟ้องใหม่ในอายุความ ศาลชั้นต้นจึงสั่งงดสืบพยานโจทก์จำเลยแล้ววินิจฉัยว่า โจทก์ได้ปฏิบัติการชำระหนี้ตามสัญญาแล้ว พิพากษาให้จำเลยไปจดทะเบียนขายที่ดินพิพาทให้แก่โจทก์ และรับชำระหนี้ที่โจทก์วางไว้ต่อสำนักงานวางทรัพย์หากการจดทะเบียนโอนขายไม่อาจกระทำได้ ให้จำเลยใช้ค่าเสียหายเป็นเงิน 400,000 บาท ค่าฤชาธรรมเนียมเป็นพับ จำเลยอุทธรณ์ ศาลอุทธรณ์พิพากษายืน จำเลยฎีกา ศาลฎีกาวินิจฉัยว่า คำพิพากษาในคดีก่อนย่อมผูกพันคู่ความตามประมวลกฎหมายวิธีพิจารณาความแพ่ง มาตรา 145 จำเลยจะมาโต้เถียงในคดีนี้ว่าโจทก์ไม่มีอำนาจฟ้องเพราะสัญญาดังกล่าวเป็นโมฆะใช้บังคับไม่ได้ และจำเลยไม่ได้ผิดสัญญาอีกหาได้ไม่ ส่วนปัญหาเรื่องค่าเสียหายตามสัญญา เมื่อปรากฎว่าจำเลยผิดสัญญาไม่โอนที่ดินพิพาทให้ตามกำหนดย่อมเกิดความเสียหาย โจทก์มีสิทธิเรียกค่าเสียหายดังกล่าวได้ และที่ศาลล่างทั้งสองใช้ดุลพินิจให้จำเลยใช้ค่าเสียหาย 400,000 บาท เห็นว่าเหมาะสมแล้ว เมื่อโจทก์ได้ปฏิบัติตามสัญญาโดยวางเงินคาที่ดินพิพาทจำนวน 3000,000 บาทสำนักงานวางทรัพย์กับแจ้งให้จำเลยทราบแล้ว จำเลยจึงต้องปฏิบัติตามสัญญาที่ศาลล่างทั้งสองงดสืบพยานโจทก์จำเลยและพิพากษามานั้นชอบแล้ว ฎีกาจำเลยฟังไม่ขึ้น พิพากษายืน ให้จำเลยใช้ค่าทนายความชั้นฎีกาแทนโจทก์ 2,000 บาท.",
  "related_sections": {
    "ประมวลกฎหมายวิธีพิจารณาความแพ่ง": [
      "ม. 144",
      "ม. 145",
      "ม. 148"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "นาย ชุบ ชัยฤทธิไชย  กับพวก",
    "จำเลย": "นาย แก้ว ถนัดค้า"
  },
  "judges": [
    "สมประสงค์ พานิชอัตรา",
    "ยนต์ พิรวินิจ",
    "สุรัตน์ ศรีอนุพันธุ์",
    "Estoppel by Judgment"
  ],
  "lower_and_appeal_courts": [
    "1. คดีนี้แม้คู่ความจะเป็นชุดเดียวกันกับคู่ความในคดีก่อนซึ่งถึงที่สุดไปแล้ว แต่ก็ไม่ถือเป็นการซ้ำตามประมวลกฎหมายวิธีพิจารณาความแพ่ง มาตรา 148 เพราะเข้าข้อยกเว้นตามมาตรา 148(3) ซึ่งยอมให้คู่ความเดียวกันรื้อร้องฟ้องกันประเด็นที่ได้วินิจฉัยโดยอาศัยเหตุอย่างเดียวกันได้ \"เมื่อคำพิพากษาหรือคำสั่งนั้นให้ยกคำฟ้องเสียโดยไม่ตัดสิทธิโจทก์ที่จะนำคำฟ้องมายื่นใหม่ ในศาลเดียวกันหรือในศาลอื่นภายใต้บังคับแห่งบทบัญญัติของกฎหมายว่าด้วยอายุความ\"",
    "2. เมื่อโจทก์จำเลยในคดีปัจจุบันต้องถูกผูกพันตามคำพิพากษาของศาลในคดีก่อนตามประมวลกฎหมายวิธีพิจารณาความแพ่ง มาตรา 144กรณีมีผลเท่ากับเป็นกฎหมายปิดปาก (Estoppel by Judgment) ซึ่งคู่ความจะกล่าวอ้างหรือขอนำพยานหลักฐานมาสืบหักล้างให้เห็นเป็นอย่างอื่นไม่ได้เลย ดังนั้น ที่ศาลสั่งงดสืบพยานโจทก์จำเลยและวินิจฉัยว่าสัญญาจะซื้อจะขายเป็นสัญญาที่แท้จริงตามเจตนาของมีข้อโจมีข้อโต้แย้งประการใด แต่ในส่วนที่จำเลยต่อสู้ว่าโจทก์เป็นฝ่ายผิดสัญญานั้นไม่ปรากฎว่าคำพิพากษาคดีก่อนได้วินิจฉัยชี้ขาดไว้ด้วยจึงจะถือว่าจำเลยถูกผูกพันมิให้กล่าวอ้างเป็นอย่างอื่นด้วยมิได้การที่ศาลในคดีปัจจุบันวินิจฉัยโดยไม่มีการสืบพยานหลักฐานว่าโจทก์ได้ปฏิบัติการชำระหนี้ตามสัญญาแล้วก็ดี จำเลยเป็นฝ่ายผิดสัญญาก็ดีน่าจะเป็นการวินิจฉัยข้อเท็จจริงโดยอาศัยคำคู่ความเป็นสำคัญว่าเมื่อจำเลยมิได้ให้การปฏิเสธชัดแจ้งว่าโจทก์มิได้นำเงินราคาที่ดิน 300,000 บาท ไปวางที่สำนักงานวางทรัพย์กับแจ้งให้จำเลยทราบดังทีโจทก์กล่าวอ้างมาในฟ้องแล้ว จึงต้องถือว่าจำเลยรับในข้อเท็จจริงนั้นและจึงฟังได้ต่อไปว่าโจทก์ได้ปฏิบัติการชำระหนี้ตามสัญญาโดยชอบแล้ว จำเลยเป็นฝ่ายผิดสัญญาหาใช่โดยอาศัยประมวลกฎหมายวิธีพิจารณาความแพ่ง มาตรา 145 ไม่.",
    "จรัญ ภักดีธนากุล."
  ]
}