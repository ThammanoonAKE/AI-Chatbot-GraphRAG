{
  "decision_id": "651/2529",
  "title": "คำพิพากษาศาลฎีกาที่ 651/2529",
  "summary": "ไม่พบข้อมูลสรุป",
  "related_sections": {
    "ประมวลกฎหมายอาญา": [
      "ม. 90",
      "ม. 91",
      "ม. 95 (4)",
      "ม. 137",
      "ม. 265",
      "ม. 267",
      "ม. 268",
      "ม. 137267"
    ],
    "ประมวลกฎหมายวิธีพิจารณาความอาญา": [
      "ม. 158 (5)"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "อัยการ นครราชสีมา",
    "จำเลย": "นาย ทองดี บุญเพิ่ม หรือ หวาน หรือ หาญ แซ่เล"
  },
  "judges": [
    "อำนวย เปล่งวิทยา",
    "สุชาติ จิวะชาติ",
    "เสรี แสงศิลป์"
  ],
  "lower_and_appeal_courts": [
    "___________________________",
    "โจทก์ฟ้องว่า จำเลยเป็นบุคคลเชื้อชาติญวน สัญชาติญวน กระทำผิดกฎหมายหลายบท หลายกรรมต่างกัน กล่าวคือ",
    "ก. เมื่อระหว่างวันที่ 22 เมษายน 2519 เวลากลางวันถึงวันที่14 มีนาคม 2523 เวลากลางวัน วันเวลาใดไม่ปรากฏชัด จำเลยซึ่งไม่มีสิทธิเข้ารับราชการทหารและไม่มีสิทธิได้รับใบสำคัญแสดงสถานะทางทหารแบบ สด.9 ได้ปลอมเอกสารใบสำคัญแสดงสถานะทางทหารแบบ สด.9 ที่ 450 แทนฉบับชำรุดสูญหาย อันเป็นเอกสารราชการของที่ว่าการเขตดุสิตกรุงเทพมหานคร ขึ้นทั้งฉบับโดยประการที่น่าจะเกิดความเสียหายต่อหัวหน้า เขตดุสิต กรุงเทพมหานคร และสัสดีเขตดุสิตกรุงเทพมหานคร และเพื่อให้ผู้อื่นหลงเชื่อว่าเป็นเอกสารราชการอันแท้จริง เหตุเกิดที่ตำบลใดไม่ปรากฏชัดในเขตดุสิต กรุงเทพมหานครและที่ตำบลในเมือง อำเภอเมืองนครราชสีมา จังหวัดนครราชสีมาเกี่ยวพันกัน",
    "ง. เมื่อวันที่ 14 มีนาคม 2523 เวลากลางวัน จำเลยอ้างใบสำคัญแสดงสถานะทางทหารแบบ สด.9 ที่ 450 แทนฉบับชำรุดสูญหายซึ่งเป็นเอกสารปลอมตามฟ้องข้อ ก. และบัตรประจำตัวประชาชน เลขที่2 นม.1-110360 ของจำเลยซึ่งเป็นเอกสารราชการที่ทางราชการออกให้เนื่องจากจำเลยแจ้งให้เจ้าพนักงานผู้กระทำการตามหน้าที่จดข้อความอันเป็นเท็จว่า จำเลยมีสัญชาติไทยดังกล่าวในฟ้องข้อ ข. อ้างต่อร้อยตำรวจเอกบรรเจิดศักดิ์ เปรมปรีดิ์ รองสารวัตรปกคอรงป้องกันสถานีตำรวจภูธรอำเภอเมืองนครราชสีมาเพื่อเป็นหลักฐานแสดงว่าตนเป็นบุคคลสัญชาติไทย ซึ่งน่าจะทำให้หัวหน้าเขตดุสิต กรุงเทพมหานครสัสดีเขตดุสิต กรุงเทพมหานคร อำเภอเมืองนครราชสีมา และกองบัตรประจำตัวประชาชน กระทรวงมหาดไทยเสียหาย และเพื่อให้ร้อยตำรวจเอกบรรเจิดศักดิ์ เปรมปรีดิ์หลงเชื่อว่าเป็นเอกสารราชการอันแท้จริง เหตุเกิดที่ตำบลในเมือง อำเภอเมืองนครราชสีมาจังหวัดนครราชสีมา ขอให้ลงโทศตามประมวลกฎหมายอาญา มาตรา 137, 265,267, 268, 91 ประกาศของคณะปฏิวัติ ฉบับที่ 11 ลงวันที่ 21 พฤศจิกายน2514 ข้อ 2 ริบบัตรประจำตัวประชาชนเลขที่ 3 นม. 1-068557 ของกลาง",
    "จำเลยให้การปฏิเสธ",
    "ศาลชั้นต้นพิพากษาว่า จำเลยมีความผิดตามประมวลกฎหมายอาญามาตรา 265 ตามฟ้องข้อ ก. กระทงหนึ่ง ตามประมวลกฎหมายอาญา มาตรา137, 267, 90 ลงโทษตามมาตรา 267 ซึ่งเป็นบมหนักตามฟ้องข้อ ข.กระทงหนึ่ง ตามฟ้องข้อ ค. กระทงหนึ่งตามประมวลกฎหมายอาญามาตรา 268ตามฟ้องข้อ 2. อีกกระทงหนึ่ง สำหรับความผิดตามมาตรา 265 ตามฟ้องข้อ ก. และความผิดตามมาตรา 268 ตามฟ้องข้อ ง. ให้ลงโทษตามมาตรา268 ตามฟ้องข้อ ง. แต่กระทงเดียว ให้ลงโทษจำเลยเรียงกระทงความผิดตามประมวลกฎหมายอาญา มาตรา 91 ให้ลงโทษจำเลยกระทงแรกและกระทงที่สอง (ตามฟ้องข้อ ข. และข้อ ค.) จำคุกกระทงละหกเดือน กระทงที่สาม(ตามฟ้องข้อ ก. และง.) จำคุกหนึ่งปีรยมสามกระทงจำคุกสองปี",
    "จำเลยอุทธรณ์ศาลอุทธรณ์เห็นว่าฟ้องโจทก์ข้อหาแจ้งความและให้จดข้อความเท็จเคลือบคลุม พยานโจทก์ไม่พอฟังว่าจำเลยปลอมเอกสารราชการและใช้เอกสารราชการปลอมพิพากษากลับให้ยกฟ้อง",
    "โจทก์ฎีกา",
    "ส่วนปัญหาว่า จำเลยกระทำผิดฐานปลอมเอกสารใบสำคัญแสดงสถานะทางทหารแบบสด.9 ที่ 450 แทนฉบับชำรุดสูญหาย เอกสารหมาย ล.1 ตามฟ้องข้อ ก. หรือไม่นั้น ศาลฎีกาเห็นว่า \"โจทก์ไม่มีพยานหลักฐานอันใดแสดงว่า จำเลยปลอมเอกสารดังกล่าวข้อเท็จจริงฟังได้เพียงว่า จำเลยนำเอกสารฉบับนี้ไปแสดงแก่พันตำรวจตรีบรรเจิดศักดิ์ เปรมปรีดิ์เท่านั้น ที่ศาลอุทธรณ์พิพากษายกฟ้องจำเลยในข้อหานี้ ศาลฎีกาเห็นพ้องด้วยฎีกาโจทก์ข้อนี้ฟังไม่ขึ้น\"",
    "ปัญหาสุดท้าย จำเลยกระทำความผิดฐานใช้เอกสารปลอมใบสำคัญแสดงสถานะทางทหารแบบ สด.9 หรือไม่ ศาลฎีกาเห็นว่าร้อยตำรวจเอกสุภร และพันตำรวจตรีบรรเจิดศักดิ์พยานโจทก์เบิกความตรงกันว่าใบสำคัญแสดงสถานะทางทหาร เอกสารหมาย ล.1 ที่โจทก์อ้างว่าปลอมนั้นเป็นแบบพิมพ์ของทางราชการ แม้ร้อยตำรวจเอกสุภรจะเบิกความว่าเอกสาร สด.9 เป็นเอกสารปลอมเพราะถ้าจำเลยเป็นบุตรนายพรหมานางศูนย์จริงจะต้องมีภูมิลำเนาทหารอยู่ที่อำเภอเลิงนกทา ซึ่งเป็นภูมิลำเนาของบิดามารดา และจำเลยพึ่งย้ายเข้าไปอยู่บ้านเลขที่128 ถนนราชวิถี แขวงถนนพญาไท กรุงเทพมหานคร เมื่อวันที่ 14กันยายน 2507 แต่เอกสาร สด.9 ออกให้ เมื่อวันที่ 18 มีนาคม 2501ก็ตาม โจทก์มิได้นำสืบว่า ตัวหนังสือ ลายมือชื่อหรือดวงตราที่ปรากฏในเอกสารดังกล่าวอย่างใดอย่างหนึ่งปลอม เมื่อปรากฏในเอกสารซึ่งเป็นแบบพิมพ์ของทางราชการมีลายมือชื่อผู้ลงชื่อแทนนายอำเภอประทับตราประจำตำแหน่งเป็นสำคัญ มีข้อความรับรองถูกต้องด้านหลังลงลายมือชื่อและตำแหน่งสัสดีอำเภอ และปรากฏตามเอกสารหมาย จ.13ซึ่งเป็นหนังสือหัวหน้าเขตดุสุิตแจ้งว่า เอกสารหลักฐานทางทหารได้ชำรุดสูญหายไปหมดแล้ว ไม่มีหลักฐานที่จะตรวจสอบให้ได้ ไม่อาจคัดสำเนาใบสำคัญแบบ สด.9 ที่ทางเขตดุสิตออกให้ได้ จึงไม่อาจฟังได้ว่าเอกสารหมาย ล.1 เป็นเอกสารปลอมอาจเป็นเอกสารที่แท้จริงซึ่งพนักงานเจ้าหน้าที่ได้ทำขึ้นตามที่มีผู้แจ้งข้อความอันเป็นเท็จให้จดลงไว้ก็ได้ เมื่อฟังไม่ได้ว่า เอกสารหมาย ล.1 เป็นเอกสารปลอมการที่จำเลยนำเอกสารดังกล่าวไปใช้จึงไม่เป็นความผิดฐานใช้เอกสารปลอมที่ศาลอุทธรณ์พิพากษายกฟ้องโจทก์ในข้อหานี้ ศาลฎีกาเห็นพ้องด้วยฎีกาโจทก์ข้อนี้ฟังไม่ขึ้น",
    "พิพากษาแก้เป็นว่า จำเลยมีความผิดตามประมวลกฎหมายอาญา มาตรา137 ลงโทษจำคุกหกเดือน ริบบัตรประจำตัวประชาชนของกลางนอกจากที่แก้ให้เป็นไปตามคำพิพากษาศาลอุทธรณ์\".",
    "(อำนวย เปล่งวิทยา-สุชาติ จิวะชาติ-เสรี แสงศิลป์)",
    "แหล่งที่มา",
    "สำนักงาน ส่งเสริมงานตุลาการ",
    "ความผิดฐานแจ้งข้อความอันเป็นเท็จแก่เจ้าพนักงานตามมาตรา 137องค์ประกอบความผิดในส่วนการกระทำก็คือ แจ้งข้อความแก่เจ้าพนักงานซึ่งเป็นผู้ถูกกระทำให้ได้ทราบ ไม่ว่าจะโดยการพูด การเขียน หรือกริยาอื่นใดก็ได้ ข้อสำคัญก็คือผู้รับแจ้งต้องเป็นเจ้าพนักงานและได้ทราบข้อความนั้น",
    "แต่ตามนัยแห่งคำพิพากษาศาลฎีกาฉบับนี้ก็ได้วางหลักไกลออกไปอีกว่า แม้ผู้รับแจ้งจะเป็นเพียงลูกจ้างชั่วคราวแต่ได้นำเรื่องเสนอต่อนายชรินทร์ สุขนิรันดร และนายวิทยา เกษคุปต์ซึ่งเป็นปลัดอำเภอเมืองนครราชสีมาทำนห้าที่ฝ่ายบัตรประจำตัวประชาชนเพื่อตรวจหลักฐานแล้วดำเนินการส่งต่อไปยังกองบัตรประจำตัวประชาชน ก็ถือได้ว่าจำเลยแจ้งข้อความอันเป็นเท็จแก่เจ้าพนักงานตามมาตรา 137 แล้ว.",
    "ไพฤทธิ์ เศรษฐไกรกุล."
  ]
}