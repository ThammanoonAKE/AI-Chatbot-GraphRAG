{
  "decision_id": "2835/2529",
  "title": "คำพิพากษาศาลฎีกาที่ 2835/2529",
  "summary": "2835/2529 ฎีกาตัดสินเกี่ยวกับปัญหาข้อกฎหมาย คำพิพากษาศาลฎีกาที่ 2835/2529 นาง พิกุล ธรรมนิยาย โจทก์ นาง ปราณี ขุนหอม จำเลย ป.วิ.พ. มาตรา 144 การดำเนินกระบวนพิจารณาซ้ำซึ่งต้องห้ามตามบทบัญญัติของป.วิ.พ.มาตรา144จะต้องเป็นการดำเนินกระบวนพิจารณาอันเกี่ยวกับคดีหรือประเด็นที่ศาลได้มีคำพิพากษาหรือคำสั่งวินิจฉัยชี้ขาดแล้วโจทก์ขอให้ศาลออกหมายบังคับคดีครั้งแรกมีประเด็นว่าจำเลยผิดนัดเพราะมิได้ชำระเงินงวดเดือนธันวาคม2525หรือไม่โจทก์ขอให้ศาลออกหมายบังคับคดีในครั้งหลังมีประเด็นว่าจำเลยผิดนัดเพราะชำระเงินไม่ตรงกับวันที่ระบุไว้ในสัญญาประนีประนอมยอมความหรือไม่จึงเป็นคนละประเด็นกันกรณีจึงไม่ใช่เป็นการดำเนินกระบวนพิจารณาซ้ำไม่ต้องห้ามตามป.วิ.พ.มาตรา144. ___________________________ คดีนี้สืบเนื่องจากโจทก์จำเลยทำสัญญาประนีประนอมยอมความกันโดยจำเลยยินยอมชำระเงินให้โจทก์ ผ่อนชำระเป็นรายเดือนทุกวันที่ 1 ของเดือน เริ่มแต่วันที่ 1 สิงหาคม 2525 ผิดนัดงวดหนึ่งงวดใดยอมให้บังคับคดีสำหรับส่วนที่ค้างทั้งหมด ต่อมาวันที่ 20 ธันวาคม2525 โจทก์ขอให้ศาลชั้นต้นออกหมายบังคับคดีอ้างว่าครบกำหนดชำระเงินตามงวดเดือนธันวาคม 2525 แล้ว จำเลยผิดนัดไม่ชำระศาลชั้นต้นออกหมายบังคับคดีให้ จำเลยยื่นคำร้องว่า จำเลยชำระเงินงวดเดือนธันวาคม 2525 แล้ว ขอให้เพิกถอนหมายบังคับคดี ศาลชั้นต้นนัดพร้อมและสอบถามโจทก์จำเลยแล้ว เห็นว่า จำเลยผิดสัญญาประนีประนอมยอมความ โจทก์มีสิทธิขอให้บังคับคดีได้ จำเลยอุทธรณ์คำสั่งศาลอุทธรณ์วินิจฉัยว่า ตามคำขอบังคับคดีของโจทก์มีประเด็นว่าจำเลยได้ชำระเงินงวดเดือนธันวาคม 2525 หรือไม่ เมื่อได้ความว่าจำเลยได้ชำระเงินงวดดังกล่าวแก่โจทก์แล้ว ข้อเท็จจริงจึงมิได้เป็นไปตามคำขอของโจทก์ การที่|ศาลชั้นต้นวินิจฉัยว่า จำเลยผิดนัดเพราะจำเลยชำระเงินไม่ตรงตามวันที่ระบุไว้ในสัญญาประนีประนอมยอมความ เป็นการวินิจฉัยนอกประเด็นตามคำขอ ไม่ชอบด้วยกฎหมายพิพากษายกคำขอของโจทก์ที่ขอให้ออกหมายบังคับคดี คดีถึงที่สุด วันที่ 25 พฤษภาคม 2527 โจทก์ยื่นคำขอให้ศาลชั้นต้นออกหมายบังคับคดีอีกโดยอ้างว่าโจทก์ได้รับชำระเงินเพียง 7 งวด แต่จำเลยชำระเงินไม่ตรงตามวันที่ระบุไว้ในสัญญาประนีประนอมยอมความ 6 งวดเป็นการผิดสัญญาประนีประนอมยอมความ ศาลชั้นต้นออกหมายบังคับคดีให้ จำเลยยื่นคำร้องลงวันที่ 14 มิถุนายน 2527 ขอให้เพิกถอนหมายบังคับคดีดังกล่าวอ้างว่าโจทก์ขอให้บังคับคดีโดยอาศัยเหตุและพฤติการณ์เดิมที่ศาลอุทธรณ์ได้มีคำพิพากษาถึงที่สุดแล้ว คำสั่งของศาลชั้นต้นไม่ชอบด้วยประมวลกฎหมายวิธีพิจารณาความแพ่งมาตรา 144, 148 ศาลชั้นต้นเห็นว่า โจทก์อาศัยเหตุคนละอย่างกับคราวแรกไม่เป็นการซ้ำซ้อนให้ยกคำร้อง จำเลยอุทธรณ์คำสั่ง ศาลอุทธรณ์พิจารณาแล้ว พิพากษายืน จำเลยฎีกา ศาลฎีกา วินิจฉัยในปัญหาตามที่จำเลยฎีกาว่า \"...การดำเนินกระบวนพิจารณาซ้ำซึ่งต้องห้ามตามบทบัญญัติของประมวลกฎหมายวิธีพิจารณาความแพ่ง มาตรา 144 จะต้องเป็นการดำเนินกระบวนพิจารณาอันเกี่ยวกับคดีหรือประเด็นที่ศาลได้มีคำพิพากษาหรือคำสั่งวินิจฉัยชี้ขาดแล้ว แต่กระบวนพิจารณาที่โจทก์ขอให้ศาลหมายบังคับคดีในครั้งหลังมีประเด็นที่ศาลจะต้องวินิจฉัยและมีคำสั่งว่าจำเลยผิดนัด เพราะชำระเงินไม่ตรงกับวันที่ระบุไว้ในสัญญาประนีประนอมยอมความหรือไม่ คนละประเด็นกับคำขอที่โจทก์ขอให้หมายบังคับคดีครั้งแรก ซึ่งมีประเด็นว่าจำเลยผิดนัดเพราะมิได้ชำระเงินงวดเดือนธันวาคม 2525 หรือไม่ กรณีจึงไม่ใช่เป็นการดำเนินพิจารณาซ้ำ ไม่ต้องห้ามตามประมวลกฎหมายวิธีพิจารณาความแพ่งมาตรา 144 พิพากษายืน\".",
  "related_sections": {
    "ประมวลกฎหมายวิธีพิจารณาความแพ่ง": [
      "ม. 144",
      "ม. 148"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "นาง พิกุล ธรรมนิยาย",
    "จำเลย": "นาง ปราณี ขุนหอม"
  },
  "judges": [
    "สมประสงค์ พานิชอัตรา",
    "ยนต์ พิรวินิจ",
    "สุรัตน์ ศรีอนุพันธุ์"
  ],
  "lower_and_appeal_courts": []
}