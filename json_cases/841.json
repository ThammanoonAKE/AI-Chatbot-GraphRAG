{
  "decision_id": "2749/2529",
  "title": "คำพิพากษาศาลฎีกาที่ 2749/2529",
  "summary": "จำเลยกับผู้เสียหายได้เสียเป็นสามีภริยากันผู้เสียหายไปนอนที่บ้านจำเลยบ้างนอนที่บ้านบิดาบ้างถ้าจำเลยให้ไปนอนผู้เสียหายก็ไปแต่บางครั้งผู้เสียหายก็หลบไม่ไปนอนวันเกิดเหตุจำเลยให้ผู้เสียหายไปหาจำเลยแต่ผู้เสียหายไม่ไปและจำเลยมาพบรถจักรยานสองล้อของผู้เสียหายจอดทิ้งไว้จึงนำรถจักรยานสองล้อของผู้เสียหายไปเก็บไว้ที่บ้านจำเลยเพื่อให้ผู้เสียหายไปพบจำเลยดังนี้ถือไม่ได้ว่าจำเลยเอารถจักรยานสองล้อของผู้เสียหายไปโดยเจตนาทุจริตการกระทำของจำเลยไม่เป็นความผิดฐานลักทรัพย์. ___________________________ โจทก์ฟ้องว่า จำเลยลักเอารถจักรยานสองล้อของผู้เสียหายไปโดยทุจริต ขอให้ลงโทษตามประมวลกฎหมายอาญา มาตรา 334, 335 จำเลยให้การปฏิเสธ ศาลชั้นต้นพิพากษาลงโทษจำคุกจำเลย 1 ปี 6 เดือน จำเลยอุทธรณ์ ศาลอุทธรณ์พิพากษากลับ ให้ยกฟ้อง โจทก์ฎีกา ศาลฎีกาวินิจฉัยว่า \"...ในเรื่องความสัมพันธ์ระหว่างจำเลยกับผู้เสียหายที่เคยได้เสียเป็นสามีภริยากันนั้น ผู้เสียหายเบิกความรับว่า...ผู้เสียหายได้ไป ๆ มา ๆ นอนที่บ้านจำเลยบ้างนอนที่บ้านบิดาบ้าง ผู้เสียหายไม่ได้ทำงานอะไรมีแต่ได้รับเงินจากจำเลยทุกครั้งที่ไปพบจำเลย ต่อมาจำเลยย้ายบ้าน...ผู้เสียหายทำงานรับจ้างซักเสื้อผ้า...ไม่ได้ไปนอนที่บ้านจำเลย แต่ถ้าจำเลยบอกให้ไปนอนผู้เสียหายก็ไป แต่บางครั้งผู้เสียหายก็หลบไม่ไปนอนวันเกิดเหตุจำเลยบอกให้ผู้เสียหายไปที่บ้านจำเลย... แต่ผู้เสียหายไม่ได้ไป... เมื่อผู้เสียหายเบิกความรับดังกล่าวจึงน่าเชื่อว่าผู้เสียหายได้เสียเป็นสามีภริยากับจำเลยดังที่จำเลยนำสืบ วันเกิดเหตุจำเลยให้ผู้เสียหายไปหาจำเลย แต่ผู้เสียหายไม่ไป จำเลยจึงนำรถจักรยานสองล้อของผู้เสียหายไปเก็บไว้ที่บ้านจำเลยเพื่อให้ผู้เสียหายไปพบจำเลย เมื่อเป็นเช่นนี้ จำเลยจึงไม่ได้เอารถจักรยานสองล้อของผู้เสียหายไปโดยเจตนาทุจริต การกระทำของจำเลยไม่เป็นความผิดฐานลักทรัพย์ ศาลอุทธรณ์พิพากษาชอบแล้ว พิพากษายืน\".",
  "related_sections": {
    "ประมวลกฎหมายอาญา": [
      "ม. 1 (1)",
      "ม. 334",
      "ม. 335"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ จังหวัด ชัยภูมิ",
    "จำเลย": "นาย ไสว แย้มจำนงค์"
  },
  "judges": [
    "ธิรพันธุ์ รัศมิทัต",
    "ชูเชิด รักตะบุตร์",
    "เฉลิม การปลื้มจิตต์"
  ],
  "lower_and_appeal_courts": []
}