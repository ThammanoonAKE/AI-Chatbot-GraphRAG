{
  "decision_id": "478/2529",
  "title": "คำพิพากษาศาลฎีกาที่ 478/2529",
  "summary": "จำเลยเข้าไปรับประทานสุราอาหารในบาร์ที่ผู้เสียหายเป็นรองผู้จัดการอยู่แล้วเกิดโต้เถียงกับผู้เสียหายผู้เสียหายท้าทายจำเลยว่านักข่าวก็ตายได้เหมือนกันนักข่าวกระจอกนักข่าวกิ๊กก๊อกยังถือไม่ได้ว่าจำเลยถูกข่มเหงอย่างร้ายแรงด้วยเหตุอันไม่เป็นธรรมจำเลยใช้ปืนยิงผู้เสียหายจึงไม่ใช่เป็นการกระทำโดยบันดาลโทสะตามป.อ.มาตรา72. ___________________________ โจทก์ฟ้องว่า จำเลยพยายามฆ่าผู้เสียหายด้วยการใช้อาวุธปืนยิงขอให้ลงโทษตามประมวลกฎหมายอาญา มาตรา 288, 80 และริบของกลาง จำเลยให้การรับว่าใช้อาวุธปืนยิงผู้เสียหายจริง แต่กระทำไปเพราะบันดาลโทสะขอให้ลงโทษสถานเบา ศาลชั้นต้นพิพากษาว่าจำเลยมีความผิดฐานพยายามฆ่า ตามประมวลกฎหมายอาญา มาตรา 288, 80 จำคุก 10 ปี ริบของกลาง จำเลยอุทธรณ์ ศาลอุทธรณ์พิพากษาแก้เป็นว่า มีเหตุบรรเทาโทษ ลดโทษให้จำเลยหนึ่งในสี่จำคุก 6 ปี 7 เดือน นอกจากที่แก้ให้เป็นไปตามคำพิพากษาศาลชั้นต้น จำเลยฎีกา ศาลฎีกาวินิจฉัยว่า การที่จำเลยเข้าไปรับประทานสุราอาหารในบาร์ที่ผู้เสียหายเป็นรองผู้จัดการอยู่ และเกิดโต้เถียงกับผู้เสียหาย โดยผู้เสียหายท้าทายจำเลยว่านักข่าวก็ตายได้เหมือนกันนักข่าวกระจอก นักข่าวกิ๊กก๊อก ยังถือไม่ได้ว่าจำเลยถูกข่มเหงอย่างร้ายแรงด้วยเหตุอันไม่เป็นธรรม จำเลยใช้อาวุธปืนยิงผู้เสียหายจึงไม่ใช่เป็นการกระทำโดยบันดาลโทสะ ตามประมวลกฎหมายอาญา มาตรา 72 พิพากษายืน.",
  "related_sections": {
    "ประมวลกฎหมายอาญา": [
      "ม. 72",
      "ม. 80",
      "ม. 288"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ จังหวัด กระบี่",
    "จำเลย": "นาย ดำรงศักดิ์ฯ กลับดี"
  },
  "judges": [
    "ไกร บุญญะกิติ",
    "เสนอ ศรนิยม",
    "ชวลิต นราลัย"
  ],
  "lower_and_appeal_courts": []
}