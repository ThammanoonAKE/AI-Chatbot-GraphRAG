{
  "decision_id": "1006/2529",
  "title": "คำพิพากษาศาลฎีกาที่ 1006/2529",
  "summary": "1006/2529 ฎีกาตัดสินเกี่ยวกับปัญหาข้อกฎหมาย คำพิพากษาศาลฎีกาที่ 1006/2529 ธนาคาร เอเชีย จำกัด ฯ โจทก์ นาง นิตยา ตรีวรพันธ์ จำเลย นาง สุวดี รัตนพฤกษ์ขจร จำเลย พ.ร.บ.ล้มละลาย พ.ศ.2483 มาตรา 94 การที่เจ้าหนี้ยอมให้ลูกหนี้เป็นหนี้เพิ่มขึ้นอีก7ครั้งตามเช็ค7ฉบับที่เจ้าหนี้ขอรับชำระหนี้รวมเป็นเงิน306,000บาททั้งๆที่หนี้เงินกู้ที่ลูกหนี้เป็นหนี้เจ้าหนี้อยู่ก็ยังไม่ชำระถือว่าเป็นเรื่องผิดปกติวิสัยที่วิญญูชนจะพึงกระทำโดยเฉพาะเมื่อเช็คฉบับแรกถึงกำหนดแล้วลูกหนี้ไม่นำเงินมาใช้เพื่อนำเช็คกลับคืนไปตามที่ตกลงไว้เจ้าหนี้ยังยอมให้ลูกหนี้กู้ยืมเพิ่มไปอีกโดยวิธีการออกเช็คเพิ่มเติมเรื่อยไปถึง7ฉบับทั้งนี้โดยไม่มีหลักประกันในการกู้และเจ้าหนี้เพิ่งนำเช็คดังกล่าวไปเรียกเก็บเงินพร้อมกันก่อนลูกหนี้ถูกฟ้องล้มละลายไม่ถึง2เดือนซึ่งเจ้าหนี้ทราบดีอยู่แล้วว่าลูกหนี้ได้ปิดบัญชีกับธนาคารแล้วทั้งในขณะนั้นก็เป็นช่วงเวลาที่ลูกหนี้กำลังยักย้ายทรัพย์หลบหนีเจ้าหนี้พฤติการณ์เห็นได้ชัดว่าหนี้ตามเช็ค7ฉบับเป็นหนี้ที่เจ้าหนี้ยอมให้ลูกหนี้กระทำขึ้นเมื่อเจ้าหนี้ได้รู้ถึงการที่ลูกหนี้มีหนี้สินล้นพ้นตัว. ___________________________ ศาลชั้นต้นมีคำสั่งพิทักษ์ทรัพย์ลูกหนี้เด็ดขาด เมื่อวันที่17 มีนาคม 2523 เจ้าหนี้รายที่ 2 ยื่นคำขอรับชำระหนี้เงินกู้ 70,800บาทและขอรับชำระหนี้ตามเช็คอีก 7 ฉบับ รวมเป็นเงินทั้งสิ้น 376,800บาท ปรากฏว่าไม่มีเจ้าหนี้รายอื่นโต้แย้ง ส่วนลูกหนี้หลบหนี เจ้าพนักงานพิทักษ์ทรัพย์สอบสวนแล้วทำความเห็นว่า ควรอนุญาตให้เจ้าหนี้รายที่ 2 ได้รับชำระหนี้เฉพาะเงินกู้ 70,800 บาท ส่วนหนี้ตามเช็ค 7 ฉบับเป็นเงิน 306,000 บาท เป็นหนี้ที่เจ้าหนี้ยอมให้ลูกหนี้กระทำขึ้นเมื่อเจ้าหนี้ได้รู้ถึงการที่ลูกหนี้มีหนี้สินล้นพ้นตัว จึงขอรับชำระไม่ได้ตามมาตรา 94(2) แห่งพระราชบัญญัติล้มละลาย พ.ศ. 2483 ศาลชั้นต้นมีคำสั่งอนุญาตให้ได้รับชำระหนี้เพียงบางส่วนตามความเห็นของเจ้าพนักงานพิทักษ์ทรัพย์ เจ้าหนี้รายที่ 2 อุทธรณ์ ศาลอุทธรณ์พิพากษายืน เจ้าหนี้รายที่ 2 ฎีกา \"คดีมีปัญหาในชั้นฎีกาเฉพาะหนี้ตามเช็ค 7 ฉบับรวมเป็นเงิน306,000 บาท ศาลฎีกาวินิจฉัยว่า \"คดีมีปัญหาในชั้นฎีกาเฉพาะหนี้ตามเช็ค7 ฉบับ รวมเป็นเงืน 306,000 บาท ซึ่งเจ้าหนี้อ้างต่อเจ้าพนักงานพิทักษ์ทรัพย์ในการสอบสวนว่า ลูกหนี้มายืมเงินเจ้าหนี้ไปเพื่อปิดบัญชีกับธนาคาร โดยออกเช็คให้เจ้าหนี้ไว้ เมื่อลูกหนี้นำเงินมาใช้คืนให้เจ้าหนี้เมื่อไร เจ้าหนี้ก็จะคืนเช็คให้ไป เช็คทั้ง 7 ฉบับที่ขอรับชำระหนี้ล้วนเป็นเช็คที่เกิดจากการที่ลูกหนี้มายืมเงินไปจากเจ้าหนี้ทั้งสิ้นคำให้การของเจ้าหนี้มีอยู่ดังนี้ ศาลฎีกาเห็นว่าก่อนที่เจ้าหนี้จะยอมให้ลูกหนี้เป็นหนี้ตามเช็ค 7 ฉบับนี้ปรากฏว่าลูกหนี้เป็นหนี้เงินกู้เจ้าหนี้อยู่ก่อนแล้ว 70,800 บาทตามหนังสือสัญญากู้ลงวันที่ 8 กันยายน 2521 ซึ่งถึงกำหนดใช้คืนตั้งแต่วันที่ 8 มีนาคม 2522 ลูกหนี้ก็ยังไม่ใช้ การที่เจ้าหนี้ยอมให้ลูกหนี้เป็นหนี้เพิ่มขึ้นอีกถึง 7 ครั้ง ตามเช็ค 7 ฉบับที่ขอรับชำระหนี้ คือ เช็คลงวันที่ 9, 12, 16, 17, 23, 25 สิงหาคม 2522 และ6 กันยายน 2522 รวมเป็นเงินทั้งสิ้น 306,000 บาทนั้น เป็นเรื่องผิดปกติวิสัยที่วิญญูชนจะพึงกระทำ โดยเฉพาะเมื่อเช็คฉบับแรกถึงกำหนดแล้วลูกหนี้ไม่นำเงินมาใช้เพื่อนำเช็คกลับคืนไปตามที่ตกลงไว้ เจ้าหนี้ก็ยังกลับยอมให้ลูกหนี้กู้ยืมเพิ่มไปอีก โดยวิธีออกเช็คเพิ่มเติมเรื่อยไปถึง 7 ฉบับ ทั้งที่หลักประกันในการกู้แต่อย่างใดก็หามีไม่ และเจ้าหนี้ก็เพิ่งจะนำเช็คเหล่านั้นไปเรียกเก็บเงินจากธนาคารพร้อมกันเมื่อวันที่ 29 พฤศจิกายน 2522 อันเป็นเวลาก่อนลูกหนี้ถูกฟ้องล้มละลายเพียงไม่ถึงสองเดือนซึ่งเจ้าหนี้ก็ทราบดีอยู่แล้วว่าลูกหนี้ได้ปิดบัญชีกับธนาคารอยู่ก่อนแล้ว ทั้งขณะนั้นก็เป็นช่วงเวลาที่ลูกหนี้กำลังปิดร้านยักย้ายทรัพย์หลบหนีเจ้าหนี้พฤติการณ์เห็นได้ชัดว่าหนี้ตามเช็ค 7 ฉบับนี้เป็นหนี้ที่เจ้าหนี้ยอมให้ลูกหนี้กระทำขึ้นเมื่อเจ้าหนี้ได้รู้ถึงการที่ลูกหนี้มีหนี้สินล้นพ้นตัว ศาลล่างทั้งสองยกคำขอรับชำระหนี้ตามเช็ค 7 ฉบับนี้ชอบแล้ว ฎีกาของเจ้าหนี้ฟังไม่ขึ้น พิพากษายืน ค่าฤชาธรรมเนียมชั้นฎีกาให้เป็นพับ.\"",
  "related_sections": {
    "พระราชบัญญัติล้มละลาย": [
      "ม. 94"
    ],
    "ระเบียบ": [
      "ทั่วไป"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "ธนาคาร เอเชีย  จำกัด ฯ",
    "จำเลย": "นาง สุวดี รัตนพฤกษ์ขจร"
  },
  "judges": [
    "ทวี กสิยพงศ์",
    "จำนง นิยมวิภาต",
    "สวัสดิ์ รอดเจริญ"
  ],
  "lower_and_appeal_courts": []
}