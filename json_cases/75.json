{
  "decision_id": "204/2529",
  "title": "คำพิพากษาศาลฎีกาที่ 204/2529",
  "summary": "พ.ร.บ.ป่าไม้ มาตรา 48, 74 ทวิ จำเลยกระทำผิดฐานมีไม้หวงห้ามแปรรูปรวมปริมาตรเกินกว่า0.20ลูกบาศก์เมตรไว้ในความครอบครองโดยไม่ได้รับอนุญาตตามพระราชบัญญัติป่าไม้ฯมาตรา48และใช้รถยนต์ของกลางเป็นยานพาหนะในการกระทำผิดรถยนต์ของกลางจึงเป็นทรัพย์ที่ต้องริบตามมาตรา74ทวิศาลไม่อาจใช้ดุลพินิจไม่ริบรถยนต์ของกลางได้. ___________________________ โจทก์ฟ้องขอให้ลงโทษตามพระราชบัญญัติป่าไม้ พ.ศ. 2484มาตรา 7, 47, 48, 73, 74, 74 ทวิ ริบไม้แปรรูปและรถยนต์บรรทุกของกลาง จำเลยให้การรับสารภาพ ศาลชั้นต้นลงโทษปรับ และริบไม้ของกลาง เนื่องจากไม้แปรรูปของกลางมีจำนวนเล็กน้อยรถยนต์บรรทุกของกลางจึงไม่ริบ โจทก์อุทธรณ์ขอให้ริบรถยนต์บรรทุกของกลาง ศาลอุทธรณ์พิพากษาแก้เป็นว่าให้ริบรถยนต์ของกลาง จำเลยฎีกา ศาลฎีกาวินิจฉัยว่า ตามพระราชบัญญัติป่าไม้ พ.ศ. 2484 มาตรา74 ทวิ บัญญัติว่า \"บรรดาเครื่องมือ เครื่องใช้ สัตว์พาหนะยานพาหนะ หรือเครื่องจักรกลใด ๆ ซึ่งบุคคลได้ใช้ในการกระทำความผิด หรือได้ใช้เป็นอุปกรณ์ให้ได้รับผลในการกระทำความผิดตามมาตรา 11 มาตรา 48 มาตรา 54 หรือมาตรา 69 ให้ริบเสียทั้งสิ้นไม่ว่าจะมีผู้ถูกลงโทษตามคำพิพากษาหรือไม่\" ดังนั้น เมื่อจำเลยกระทำความผิดตามมาตรา 48 ฐานมีไม้หวงห้ามแปรรูปรวมปริมาตรเกินกว่า 0.20 ลูกบาศก์เมตร ไว้ในความครอบครองโดยไม่ได้รับอนุญาตและจำเลยใช้รถยนต์ของกลางเป็นยานพาหนะ ซึ่งได้ใช้เป็นอุปกรณ์ให้ได้รับผลในการกระทำความผิดตามมาตรา 48 ดังกล่าว จึงเป็นทรัพย์สินที่ต้องริบตามมาตรา 74 ทวิ ศาลไม่อาจใช้ดุลพินิจไม่ริบรถยนต์ของกลางได้ พิพากษายืน.",
  "related_sections": {
    "ประมวลกฎหมายอาญา": [
      "ม. 33"
    ],
    "ระเบียบ": [
      "ทั่วไป"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ จังหวัด อุบลราชธานี",
    "จำเลย": "นาย สุทิน หรือ ต๋อง ผลเพิ่ม"
  },
  "judges": [
    "พลจิตต์ ดียืน",
    "ประการ กาญจนศูนย์",
    "ปลื้ม โชติษฐยางกูร"
  ],
  "lower_and_appeal_courts": []
}