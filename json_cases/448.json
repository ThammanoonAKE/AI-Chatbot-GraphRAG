{
  "decision_id": "1235/2529",
  "title": "คำพิพากษาศาลฎีกาที่ 1235/2529",
  "summary": "ศาลชั้นต้นพิพากษาจำคุก1ปีรอการลงโทษไว้2ปีศาลอุทธรณ์พิพากษาแก้เป็นว่าไม่รอการลงโทษคดีต้องห้ามฎีกาในข้อเท็จจริงตามป.วิ.อ.มาตรา219เมื่อจำเลยไม่ได้รับอนุญาตให้ฎีกาตามมาตรา221ศาลฎีกาจึงไม่อาจรับพิจารณาได้. ___________________________ ศาลชั้นต้นพิพากษาว่า จำเลยมีความผิดตามพระราชบัญญัติยาเสพติดให้โทษ พ.ศ. 2522 มาตรา 15, 67 วางโทษจำคุก 2 ปี จำเลยให้การรับสารภาพเป็นเหตุบรรเทาโทษ ลดดทษให้ตามประมวลกฎหมายอาญามาตรา 78 กึ่งหนึ่ง คงลงโทษจำคุกจำเลย 1 ปี ไม่ปรากฏว่าจำเลยได้รับโทษจำคุกมาก่อน และพิเคราะห์ถึงสภาพความผิดแล้ว เห็นสมควรให้รอการลงโทษไว้ตามประมวลกฎหมายอาญา มาตรา 56 มีกำหนด 2 ปี โดยกำหนดเงื่อนไขให้ไปรายงานตัวต่อพนักงานคุมประพฤติเดือนละครั้งมีกำหนด 1 ปี และให้จำเลยละเว้นการประพฤติเกี่ยวข้องกับยาเสพติดให้โทษตลอดระยะเวลาที่รอการลงโทษนั้นด้วย ศาลอุทธรณ์พิพากษาแก้เป็นว่า ไม่รอการลงโทษ และไม่กำหนดเงื่อนไขคุมประพฤติ จำเลยฎีกาขอให้รอการลงโทษ โดยยื่นคำร้องขออนุญาตต่อผู้พิพากษาซึ่งพิจารณาพิพากษาคดีนี้ในศาลชั้นต้น ศาลชั้นต้นสั่งรับฎีกาและสั่งคำร้องขออนุญาตฎีกาของจำเลยว่าศาลสั่งรับฎีกาแล้วไม่มีเหตุที่จะพิจารณาสั่งตามคำร้องอีก ให้ยกคำร้อง ศาลฎีกาวินิจฉัยว่า \"คดีนี้ศาลชั้นต้นพิพากษาลงโทษจำคุกจำเลยไม่เกิน 1 ปี แม้ศาลชั้นต้นจะให้รอการลงโทษจำคุกไว้ แต่ศาลอุทธรณ์ยังคงลงโทษจำคุกจำเลยไม่เกิน 1 ปี จำเลยจึงต้องห้ามมิให้ฎีกาในปัญหาข้อเท็จจริง ตามมาตรา 219 แห่งประมวลกฎหมายวิธีพิจารณาความอาญา ฎีกาของจำเลยที่ขอให้รอการลงโทษจำคุกเป็นฎีกาในปัญหาข้อเท็จจริง จึงต้องห้ามตามบทบัญญัติดังกล่าว ทั้งจำเลยไม่ได้รับอนุญาตให้ฎีกาตามมาตรา 221 แห่งประมวลกฎหมายวิธีพิจารณาความอาญา ศาลฎีกาจึงไม่อาจรับฎีกาของจำเลยไว้พิจารณาต่อไปได้ ศาลชั้นต้นรับฎีกาของจำเลยมาเป็นการมิชอบ\" พิพากษายกฎีกาของจำเลย.",
  "related_sections": {
    "ประมวลกฎหมายอาญา": [
      "ม. 56",
      "ม. 78"
    ],
    "ประมวลกฎหมายวิธีพิจารณาความอาญา": [
      "ม. 219"
    ],
    "พระราชบัญญัติยาเสพติด": [
      "ทั่วไป"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ กรมอัยการ",
    "จำเลย": "นาย ประทิน แสงผึ้ง"
  },
  "judges": [
    "โสภณ รัตนากร",
    "ไพรัช วงศ์วัฒนะ",
    "วิฑูรย์ ตั้งตรงจิตต์"
  ],
  "lower_and_appeal_courts": []
}