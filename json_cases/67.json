{
  "decision_id": "188/2529",
  "title": "คำพิพากษาศาลฎีกาที่ 188/2529",
  "summary": "188/2529 ฎีกาตัดสินเกี่ยวกับปัญหาข้อกฎหมาย คำพิพากษาศาลฎีกาที่ 188/2529 นาง ถนอมจิตต์ วงศ์วิจิตร โจทก์ นาง น้อม จันทรไพศิษฐ์ กับพวก จำเลย ป.วิ.พ. มาตรา 174, 246, 235 การที่ศาลชั้นต้นสั่งรับอุทธรณ์และกำหนดเวลาให้จำเลยนำส่งสำเนาอุทธรณ์ให้แก่โจทก์แต่จำเลยมิได้นำส่งสำเนาอุทธรณ์ภายในกำหนดเวลาที่กำหนดนั้นถือว่าจำเลยทิ้งอุทธรณ์ชอบที่ศาลจะมีคำสั่งจำหน่ายคดี. ___________________________ จำเลยแพ้คดีโจทก์ คดีถึงที่สุด โจทก์นำเจ้าพนักงานบังคับคดียึดทรัพย์ของจำเลยที่ 2 กับผู้ค้ำประกัน จำเลยที่ 2 ร้องขอให้ถอนการบังคับคดีอ้างว่าได้ชำระหนี้ให้แก่โจทก์แล้ว ศาลชั้นต้นสั่งยกคำร้องของจำเลยที่ 2 จำเลยที่ 2 อุทธรณ์ ศาลชั้นต้นสั่งรับอุทธรณ์และกำหนดเวลาให้จำเลยที่ 2 นำส่งสำเนาอุทธรณ์ให้แก่โจทก์ แต่จำเลยที่ 2 มิได้นำส่งสำเนาอุทธรณ์ภายในกำหนดเวลาที่ศาลสั่งจึงมีคำสั่งว่าจำเลยที่ 2 ทิ้งอุทธรณ์ จำเลยที่ 2 ยื่นคำร้องขอนำส่งสำเนาอุทธรณ์ใหม่ อ้างว่าไม่มีเจตนาทิ้งอุทธรณ์เพราะไม่ทราบคำสั่งศาลชั้นต้นที่กำหนดเวลาให้ส่งสำเนาอุทธรณ์ ศาลชั้นต้นยกคำร้อง จำเลยที่ 2 อุทธรณ์ ศาลฎีกาวินิจฉัยว่า จำเลยที่ 2 ได้ทราบคำสั่งศาลชั้นต้นที่กำหนดเวลาให้ส่งสำเนาอุทธรณ์แก่อีกฝ่ายแล้ว แต่ที่ศาลชั้นต้นสั่งว่าจำเลยที่ 2 ทิ้งอุทธรณ์นั้น ศาลชั้นต้นไม่มีอำนาจสั่งสมควรแก้ไขให้ถูกต้อง โดยมีคำสั่งว่าจำเลยที่ 2 ทิ้งอุทธรณ์จำหน่ายคดี จำเลยที่ 2 ฎีกา ศาลฎีกาวินิจฉัยว่า คำสั่งของศาลชั้นต้นลงวันที่วันเดียวกับวันที่ลงในอุทธรณ์ คือวันที่ 29 สิงหาคม 2526 ท้ายอุทธรณ์หน้าแรกของจำเลยมีข้อความระบุว่า หมายเหตุข้าพเจ้ารอฟังคำสั่งอยู่ถ้าไม่รอให้ถือว่าทราบแล้ว มีลายมือชื่อทนายจำเลยที่ 2 ในบรรทัดถัดลงมา ต่อจากลายมือชื่อทนายจำเลยที่ 2 มีข้อความว่า ลงบัญชีแล้วและมีลายมือชื่อ ผู้ตรวจลงวันที่วันเดียวกับอุทธรณ์ของจำเลยที่ 2วันที่ 6 เดือนต่อมา เจ้าพนักงานศาลทำรายงานเสนอต่อศาลชั้นต้นว่า จำเลยที่ 2 ไม่มานำส่งสำเนาอุทธรณ์ ซึ่งเป็นวันรุ่งขึ้นภายหลังจากที่พ้นกำหนด 7 วัน ตามคำสั่งศาลชั้นต้น แสดงว่าข้อความที่ว่าลงบัญชีแล้วท้ายอุทธรณ์หน้าแรกดังกล่าว เจ้าพนักงานศาลได้ลงวันนัดให้นำส่งสำเนาอุทธรณ์ไว้ในบัญชีนัดความของศาลชั้นต้นไว้แล้ว ประกอบกับข้อความนั้นมีวันที่ตรงกับในอุทธรณ์ ย่อมฟังได้ว่าศาลชั้นต้นมีคำสั่งในวันอุทธรณ์นั้นและเจ้าพนักงานศาลนำคำสั่งมาลงในบัญชีนัดความของศาลวันเดียวกันกับที่จำเลยที่ 2ยื่นอุทธรณ์ เมื่อฟังได้ว่าศาลชั้นต้นได้มีคำสั่งกำหนดเวลาให้จำเลยที่ 2 นำส่งสำเนาอุทธรณ์ในวันเดียวกับที่จำเลยที่ 2 ยื่นอุทธรณ์ภายในเวลาราชการดังกล่าวแล้วที่จำเลยที่ 2 ไม่นำส่งสำเนาอุทธรณ์ภายในเวลาที่กำหนด ก็ชอบที่ศาลจะมีคำสั่งจำหน่ายคดีของจำเลยที่ 2 เพราะเหตุทิ้งอุทธรณ์ พิพากษายืน.",
  "related_sections": {},
  "source": "สำนักงาน ส่งเสริมงานตุลาการ",
  "litigants": {
    "โจทก์": "นาง ถนอมจิตต์ วงศ์วิจิตร",
    "จำเลย": "นาง น้อม จันทรไพศิษฐ์  กับพวก"
  },
  "judges": [
    "ประการ กาญจนศูนย์",
    "ประพันธ์ ผลฉาย",
    "พลจิตต์ ดียืน"
  ],
  "lower_and_appeal_courts": [
    "พิพากษายืน.",
    "(ประการ กาญจนศูนย์-ประพันธ์ ผลฉาย-พลจิตต์ ดียืน)",
    "แหล่งที่มา",
    "สำนักงาน ส่งเสริมงานตุลาการ"
  ]
}