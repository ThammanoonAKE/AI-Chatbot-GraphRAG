{
  "decision_id": "2168/2529",
  "title": "คำพิพากษาศาลฎีกาที่ 2168/2529",
  "summary": "2168/2529 ฎีกาตัดสินเกี่ยวกับปัญหาข้อกฎหมาย คำพิพากษาศาลฎีกาที่ 2168/2529 พนักงานอัยการ กรมอัยการ โจทก์ นาย ชวน บุญจึงมงคล กับพวก จำเลย พ.ร.บ.ระงับการนับเวลาราชการทวีคูณในระหว่างเวลา ประกาศใช้กฎอัยการศึกของคณะปฏิวัติ ลงวันที่ 20 ตุลาคม พ.ศ.2501 มาตรา 4 วรรคสอง การอัดเฮโรอีนชนิดผงให้เป็นแท่งเป็นการเปลี่ยนรูปเฮโรอีนจึงถือได้ว่าเป็นการผลิตเฮโรอีนตามพ.ร.บ.ยาเสพติดให้โทษพ.ศ.2522มาตรา4วรรคสองแล้ว. ___________________________ โจทก์ฟ้องว่าจำเลยทั้งหกร่วมกันผลิตและมีไว้ในครอบครองซึ่งเฮโรอีน โดยอัดเฮโรอีนผงให้เป็นแท่ง หนัก 241.071 กรัม เพื่อจำหน่าย โดยมิได้รับอนุญาต ขอให้ลงโทษตามพระราชบัญญัติเสพติดพ.ศ. 2522 จำเลยทั้งหกให้การปฏิเสธ แต่ระหว่างการพิจารณาของศาลชั้นต้นจำเลยที่ 1 และที่ 4 กลับให้การรับสารภาพตามฟ้อง ศาลชั้นต้นพิพากษาว่าจำเลยที่ 1 ถึงที่ 5 มีความผิดตามฟ้องลงโทษประหารชีวิต จำเลยที่ 1 และที่ 4 ให้การรับสารภาพชั้นพิจารณาเมื่อสืบพยานโจทก์ไปบ้างแล้ว จำเลยที่ 2 ที่ 3 และที่ 5 รับสารภาพชั้นจับกุมและชั้นสอบสวนเป็นประโยชน์แก่การพิจารณา นับเป็นเหตุบรรเทาโทษ ลดโทษให้คนละหนึ่งในสามตามประมวลกฎหมายอาญา มาตรา 78และ 52 คงจำคุกจำเลยที่ 1 ถึงที่ 5 ไว้ตลอดชีวิต ยกฟ้องสำหรับจำเลยที่ 6 ริบของกลางทั้งหมด ศาลอุทธรณ์พิพากษายืน จำเลยที่ 2 ที่ 3 และที่ 5 ฎีกา ศาลฎีกาวินิจฉัยข้อกฎหมายว่าพระราชบัญญัติยาเสพติดให้โทษพ.ศ. 2522 มาตรา 4 วรรคสอง มีข้อความว่า \"ผลิต หมายความว่าเพาะปลูก ทำ ผสม ปรุง แปรสภาพ เปลี่ยนรูป สังเคราะห์ทางวิทยาศาสตร์และให้หมายความรวมตลอดถึงการแบ่งบรรจุหรือรวมบรรจุด้วย\" ศาลฎีกาเห็นว่า การอัดเฮโรอีนชนิดผงให้เป็นแท่งเป็นการเปลี่ยนรูปเฮโรอีนจึงถือได้ว่าเป็นการผลิตเฮโรอีนตามความหมายบทมาตราดังกล่าวแต่วินิจฉัยข้อเท็จจริงว่าพยานหลักฐานโจทก์ยังฟังไม่ได้ว่าจำเลยที่ 2 ที่ 3 และที่ 5 ร่วมกระทำผิดตามฟ้อง จึงพิพากษาแก้เป็นว่าให้ยกฟ้องโจทก์สำหรับจำเลยที่ 2 ที่ 3 และที่ 5 นอกจากที่แก้ให้เป็นไปตามคำพิพากษาศาลอุทธรณ์.",
  "related_sections": {
    "ประมวลกฎหมายอาญา": [
      "ม. 78"
    ],
    "พระราชบัญญัติยาเสพติด": [
      "ทั่วไป"
    ],
    "ระเบียบ": [
      "ทั่วไป"
    ]
  },
  "source": "สำนักงาน ส่งเสริมงานตุลาการ",
  "litigants": {
    "โจทก์": "พนักงานอัยการ กรมอัยการ",
    "จำเลย": "นาย ชวน บุญจึงมงคล  กับพวก"
  },
  "judges": [
    "บุญส่ง คล้ายแก้ว",
    "ธิรพันธุ์ รัศมิทัต",
    "เฉลิม การปลื้มจิตต์"
  ],
  "lower_and_appeal_courts": []
}